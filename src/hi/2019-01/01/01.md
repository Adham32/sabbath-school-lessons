---
title:  पतमुस से सुसमाचार
date:   29/12/2018
---

### इस सप्ताह के पाठ के लिए पढ़ें
प्रका० वा० 1:1-8; यूहन्ना 14: 1-3; व्य० वि० 29: 29; यूहन्ना 14: 29; रोम० 1: 7; फिलि० 3: 20; दानि० 7: 13,14 |

> <p>याद वचन</p>
> “धन्य है वह जो इस भविष्यद्वाणी के वचन को पढ़ता है, और वे जो सुनते हैं और इसमें लिखी हुई बातों को मानते हैं; क्योंकि समय निकट है” (प्रका०ग्वा० 1: 3) ।

प्रकाशितवाक्य की भविष्यद्वाणियाँ प्रेरित पौलुस को 19 शताब्दी पूर्व दर्शन में दिखाये गये थे जब वह एजियन समुद्र में पतमुस नामक छोटे से पत्थरीले टापू में निवार्सित था (प्रका०वा० 1: 9)। प्रकाशित वाक्य 1: 3 उन पर आशिष की प्रतिज्ञा करता है जो इस किताब को पढ़ते सुनते और इसकी शिक्षाओं को मानते हैं (तुलना करें लूका 6:47,48)। यह आयत सभा को इंगित करती है जो संवाद को सुनने के लिये कलीसिया में एकत्रित थे। फिर भी वे आशीषित होते हैं इसलिये नहीं कि वे पढ़ते या सुनते हैं वरन इसलिये भी कि वे इस किताब के बचनों को मानते हैं। (देखें प्रका०वा० 22: 7)।

प्रकाशित वाक्य की भविष्यद्वाणियाँ अपने लोगों के लिये परमेश्वर की परवाह को दर्शाती है। वे इस जीवन की लघुता और क्षण भंगुरता को यीशु में उद्धार और हमारे स्वर्गीय महायाजक और राजा के तौर पर उसके काम को, और सुसमाचार प्रचार हेतु हमारी बुलाहट को संकेत करती है।

बाईबल की भविष्यद्वाणियाँ अंधेरे में ज्योति की तरह है (2पत० 1: 19)। वे आज हमारे जीवन के लिये मार्ग और हमारे भविष्य के लिये उम्मीद मुहैया कराने का इरादा रखती हैं। हमें मसीह के आने तक और परमेश्वर के अनंत राज्य की स्थापना तक इस भविष्य-सूचक मार्गदर्शक की जरूरत होगी।

_* सब्त, जनवरी 5 की तैयारी के लिये इस सप्ताह के पाठ का अध्ययन करें।_