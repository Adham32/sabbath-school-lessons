---
title:  IV. STATULA. Antroji dalis
date:   15/01/2020
---

`5. Dar kartą perskaitykite sapną ir jo aiškinimą (Dan 2, 31–49). Ko tai mus moko apie Dievo žinias, susijusias su pasaulio istorija?`														

Nebukadnecaro sapne perteikta pranašystė yra bendras pranašystės kontūras ir matas, kurio laikantis galima išsamiau gilintis į Danieliaus 7, 8 ir 11 pranašystes. Taip pat Danieliaus 2 nėra sąlyginė pranašystė. Tai yra apokaliptinė pranašystė – galutinė Dievo prognozė, kas iš tikrųjų įvyks ateityje.

<b>1. Aukso galva</b> simbolizuoja Babiloną (626–539 m. prieš Kristų). Iš tiesų joks kitas metalas negalėjo geriau simbolizuoti Babilono imperijos galios. Rašte jis vadinamas „aukso miestu“ (Iz 14, 4, kai kuriuose vertimuose) ir „aukso taurė Viešpaties rankose“ (Jer 51, 7; palyginkite su Apr 18, 16). Senovės istorikas Herodotas rašo, kad auksas gausiai puošė miestą.

<b>2. Sidabro krūtinė ir rankos</b> simbolizuoja Medų-Persiją (539–331 m. prieš Kristų). Kadangi sidabras yra mažiau vertingas nei auksas, Medų-Persų imperija niekada nepasiekė Babilono spindesio. Be to, sidabras taip pat buvo tinkamas simbolis persams, nes mokesčių sistemai jie naudojo sidabrą.

<b>3. Žalvario pilvas ir šlaunys</b> simbolizuoja Graikiją (331–168 m. prieš Kristų). Ez 27, 13 nusako graikus kaip prekybos žalvariu laivus. Graikijos kariai buvo žinomi dėl jų žalvario šarvų. Jų šalmai, skydai ir mūšio kirviai buvo iš žalvario. Herodotas rašė, kad Egipto valdovas Psamtikas I įsiveržiančius graikų piratus laikė pranašystės išsipildymu – „žalvariniai žmonės ateina iš jūros“.

<b>4. Geležies kojos</b> tinkamai simbolizuoja Romą (168 m. pr. Kristų – 476 m. po Kristaus). Danielius paaiškino, kad geležis simbolizuoja gniuždančią Romos imperijos jėgą, išsilaikiusią ilgiau nei bet kuri ankstesnė karalystė. Geležis puikiai simbolizavo imperiją.

<b>5. Pėdos iš dalies geležies ir iš dalies molio</b> simbolizuoja susiskaldžiusią Europą (476 m. po Kristaus –Kristaus antrasis atėjimas). Geležies ir molio mišinys perteikia tinkamą vaizdą, kas įvyko po Romos imperijos iširimo. Nors Europą buvo stengiamasi suvienyti, pradedant karališkųjų namų santuokomis ir giminystėmis iki dabartinės Europos Sąjungos, susiskaldymai ir nesutarimai išliko, ir, pasak šios pranašystės, taip bus, kol Dievas įkurs amžinąją karalystę.
