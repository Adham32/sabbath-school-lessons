---
title: 'Tehpih Omlo Laisiangtho'
date: 28/03/2020
---

### Tukalsung singding
Thuhilhkikna 32:45–47; Pian. 49:8–12; Isa. 53:3–7; 1 Cor. 15:3–5, 51–55 Rom.12:2.

> <p>Kamngah:</p>
> “Nangma thupen lam honglak ding meivak hi a, kapaina lampi ah Khuavak a hihi” Late 119:105.

Laibu 66 kigawmtuah, kum 1,500 sungteng Asia, Africa leh Europe sungtengpan, mi 40 val in a gawmtuah uh hi napi, tehpih omlo Laisiangtho ahihi. Kibatpih biakna laibu dang ompeuh mahlo hi. Pasian kammal ahihhang ahihi. Khazih hunkhit kum zalom lina khawngpan kipan, lailom 24,600 bang omhi. Plato lailom 7, Herodotus lailom 8, Homer’s Iliadbel 263 bang omlai sam hi. Tua in laisiangthothak pen a dangte sang thupi kisazaw veve cihna hi.

Laisiangtho bu in, a ki letkhia masapen laibu, setpi tawh a kipeikhia masapen laibu, kam namtuamtuam tawh a kihawmkhia masapen, leitungmi 95% in a sim laibu ahihi. Tehpih neilo Pasian’ hong gupkhiatna nasep leh tangthute tawh kidim hi. Tangthu tungtawnin, Pasianin leitung paizia leh, Ama’ tawntunggam phuhdingthu genkhol hi. (2Tim. 3:16, 17) Khasiangtho humuap a hih mahbangin, a nungta Pasian’kammal hi a, tua thuman in, a simte lamlak tawntung hi (John 14: 16, 17; John 15:26; John 16:13).

_*Tukal lesson April 4 Sabbath a ding sim ciat ni._ 