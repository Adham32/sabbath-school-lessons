---
title: 'Вічний завіт'
date: 17/04/2021
---

### Біблійні тексти для дослідження
Вих. 3:14; Бут. 17:1-6; 41:45; Дан. 1:7; Бут. 15:7-18; 17:1-14; Об’явл. 14:6, 7.

> <p>Пам’ятний вірш</p>
> «І Я складу заповіта Свого поміж Мною та поміж тобою, і поміж твоїм потомством по тобі на їхні покоління на вічний заповіт, що буду Я Богом для тебе й для нащадків твоїх по тобі» (Бут. 17:7).

Багато хто з нас, напевно, добре пам’ятає виснажливі хвороби, які спіткали нас у дитинстві й могли мати фатальні наслідки Протягом довгої неспокійної ночі ми не раз прокидалися від напівсну і бачили матір або батька, котрі сиділи в кріслі біля нашого ліжка в м’якому світлі нічника.

Так і Бог «сидів біля ліжка» хворого на гріх світу, коли протягом століть після потопу почала згущатися моральна темрява. Із цієї причини Він вибрав Аврама і планував зробити його родоначальником народу, якому міг би довірити знання про Себе й подарувати спасіння.

Бог уклав з Аврамом і його нащадками завіт, який більш ґрунтовно відображав Божественний План спасіння людства від наслідків гріха. Господь не збирався залишати Свій світ без уваги в такій гострій потребі. Цього тижня ми розглянемо, як розкриваються нові обітниці завіту.

**СТИСЛИЙ ОГЛЯД УРОКУ: Яке Боже Ім’я? Що воно означає? Яке значення мали імена, що використав Бог аби представитися Аврамові? Які імена Він використовував, щоб відкрити Себе? Чому Господь змінив ім’я «Аврам» на «Авраам»? Чому імена важливі? Які умови, або зобов’язання, було викладено в завіті?**

#### Додаткове читання: Вибрані цитати Эллен Уайт

Світ був ще молодим, як новонароджене немовля, однак беззаконня настільки закорінилося й поширилося, що Бог не міг більше терпіти цього. Він сказав: «Знищу Я людину, яку Я створив, з поверхні землі…» Господь проголосив, що Його Дух не буде постійно змагатися з грішним людством. Якщо вони не припинять опоганювати своїми гріхами світ та його багаті скарби, то Він викреслить їх з-поміж Свого творіння і знищить усе, чим Він з такою любов’ю благословляв їх. {ПП 70.2}

«Вірою Ной, будучи попередженим про те, чого ще не бачив, зі страхом побудував ковчег для спасіння дому свого; нею він осудив світ, і став спадкоємцем праведності по вірі» (Євр.11:7). У той час, як Ной звертався до світу з вісткою перестороги, його власні вчинки свідчили про його щирість. Саме так його віра вдосконалювалась і ставала очевидною. Він був для світу прикладом віри в Боже Слово, Усе, чим володів, Ной вклав у побудову ковчега. Як тільки він почав будувати цей величезний корабель на суходолі, з різних місць приходили люди, аби подивитися на дивне видовище та послухати палкі, переконливі слова незвичайного проповідника. Кожний удар молотка під час будівництва ковчега також був свідченням для народу. {ПП 71.3}