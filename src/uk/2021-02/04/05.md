---
title: 'Стадії завіту (Бут. 12:1, 2)'
date: 21/04/2021
---

У Бут. 12:1, 2 розкривається перша стадія завіту, даного Богом Аврамові (цих стадій три). Господь підійшов до Аврама висловив повеління, а потім дав йому обітницю. Такий _підхід_ виявляє милостиве обрання Богом Аврама як першої великої постаті Його особливого завіту благодаті. _Повеління_ включає в себе випробування повної довіри Богу (Євр. 11:8). _Обітниця_ (Бут. 12:1-3, 7), хоч і дана конкретно нащадкам Аврама, містить також обітницю для всього людства (Бут. 12:3; Гал. 3:6-9).

`Другу стадію завіту Бога з Аврамом описано в Бут. 15:7-18. У яких віршах ми знаходимо ті самі кроки, які зазначили на першій стадії?`

`Підхід Бога до людини: вірші`

`Заклик людини до послуху: вірші`

`Божественна обітниця: вірші`

В урочистому ритуалі другої стадії Господь явився Аврамові та пройшов між акуратно розкладеними частинами тварин. Кожну з трьох убитих тварин було розсічено, і дві половини поміщено одна навпроти одної, з проміжком між ними. Птахів убили, але не розсікли. Ті, хто вступав у завіт, повинні були пройти між розсіченими частинами, символічно даючи обітницю вічно покори положенням, урочисто узгодженим учасниками завіту.

Опишіть, що відбувалося під час третьої, останньої стадії Божественного завіту, укладеного з Авраамом (див. Бут. 17:1-14)

Значення імені _Авраам_ підкреслює бажання і задум Бога спасти всі народи. Вислів «багато народів» охоплює і євреїв, і язичників. Новий Завіт стверджує, що справжні нащадки Авраама — це люди, котрі мають віру Авраама й покладаються на заслуги обітованого Месії (див. Гал. 3:7, 29). Отже, ще за часів Авраама Господь мав намір спасти якомога більше людей у всьому світі. Безперечно, сьогодні нічого не змінилося.

`Прочитайте в Об’явл. 14:6, 7 вістку першого ангела. Які паралелі ви можете провести між цією вісткою і положеннями завіту з Авраамом?`

#### Додаткове читання: Вибрані цитати Эллен Уайт

"У своїй великій радості в день звільнення Ной не забув про Бога, завдяки милості та опіці Якого він та його родина залишилися живими. Вийшовши з ковчега, Ной перш за все спорудив жертівника і приніс жертви з кожної чистої тварини і птаха на знак подяки Богові за звільнення і на доказ своєї віри у велику Жертву — Ісуса Христа. Це приношення було приємне Господеві; воно принесло зі собою благословення не лише патріархові та його родині, а й усім, хто житиме на землі. І почув Господь пахощі любі, і в серці Своєму промовив: «Я вже більше не буду землі проклинати через людину…» Надалі по всі дні землі, сівба і жнива, холод і спека, літо й зима, день і ніч не припиняться!. {ПП 84.1}

У цьому полягає урок для всіх прийдешніх поколінь. Ной вийшов із ковчега на цілком спустошену землю, але перш ніж будувати оселю для себе, спорудив жертівник Богові. Він мав зовсім небагато худоби, збереженої великою ціною, однак з радістю віддав частину Господеві, визнаючи цим, що все належить Йому. Так само і нашим першочерговим завданням повинно бути принесення добровільних пожертвувань Богові. Ми маємо із вдячністю відгукуватися на кожний вияв Його милості й любові до нас як своїм відданим служінням, так і дарами для підтримки Його справи. {ПП 84.2}"