---
title: 'Стабільність Божого закону'
date: 19/05/2021
---

`Яку істину про Бога та Його характер викладає нам наявність Божого Закону у взаєминах завіту? Мал. 3:6; Якова 1:17.`

Божий Закон — це усний або письмовий вияв Його волі (див. Псал. 40:8). Оскільки Закон — відображення характеру Господа, наявність Закону в завіті запевняє нас у незмінності й надійності Бога. Хоч ми не завжди можемо розпізнати наслідки дії Його провидіння, однак знаємо, що Йому можна довіряти. Божий Усесвіт підпорядковується незмінним моральним і фізичним законам. Саме цей факт дає нам справжню свободу й безпеку.

«Упевненість у тому, що Бог гідний довіри і надійний, зумовлена фактом,

що Він — Бог Закону. Його воля і Його Закон єдині. Господь пояснює, що правильно, показуючи нам найкращі можливі взаємини. Отже, Закон Божий ніколи не буває свавільним та не підпорядковується примхам і фантазії Закон — найстабільніший чинник у Всесвіті» (Walter R. Beach Dimensions in Salvation (Washington, D.C.: Review and Herald Publishing Association, 1963). Р. 143).

`Якщо Божий Закон не може спасти людину від гріха, чому Господь зробив його частиною завіту? (Див. Амоса 3:3).`

Взаємини вимагають згоди й гармонії. Оскільки Бог — не тільки Творець, а й Правитель цього світу, Закон необхідний для щастя створених Ним розумних істот, щоб вони жили в гармонії з Ним. Закон Господа, відображення Його волі, — це конституція Його правління. Це норма, зобов’язання угоди взаємин завіту. Мета Закону не в спасінні, а у визначенні наших зобов’язань перед Богом (заповіді 1-4) та наших обов’язків перед ближніми (заповіді 5-10). Інакше кажучи, у Законі викладено спосіб життя, який, за Божим задумом, повинні вести Його сини завіту заради власного щастя й добробуту. Закон перешкоджав Ізраїлю обрати будь-яку іншу філософію як норму життя. Мета взаємин завіту була і залишається такою привести віруючого за допомогою перетворювальної Божої благодаті до гармонії з волею і характером Господа.

`Озирніться довкола. Хіба ви не бачите руйнівних наслідків беззаконня? Навіть у власному житті хіба ви не бачите шкоди, заподіяної порушенням Божого Закону? Як ці реалії допомагають підтвердити, що Божий Закон добрий, та чому він має бути важливим елементом наших взаємин з Господом?`

#### Додаткове читання: Вибрані цитати Эллен Уайт

Спасіння досягається шляхом співпраці та взаємодії. Бог і покаяний грішник мають співпрацювати. Це необхідно для формування в характері правильних принципів. Людині необхідно докладати серйозних зусиль, аби подолати те, що заважає їй досягти досконалості. Проте її успіх цілковито залежить від Бога. Людських зусиль недостатньо; без допомоги Божественної сили вони даремні. Бог діє і людина діє. Опір спокусі має виходити від людини, котра черпає сили від Бога. З одного боку — безмежна мудрість, співчуття і сила; з іншого — слабкість, гріховність, абсолютна безпорадність. {ДА 330.5}

Бог бажає, щоб ми володіли собою. Але Він не може допомогти нам без нашої згоди і співробітництва. Божественний Дух діє через дані людині здібності й можливості. Самі по собі ми не можемо узгодити свої наміри, бажання і нахили з Божою волею, але якщо ми бажаємо віддати себе Спасителеві, Він учинить це для нас, «руйнуючи задуми та всяку гордість, що повстає проти Божого пізнання, та підпорядковуючи кожну думку на послух Христові» (2Кор.10:4, 5). {ДА 331.1}