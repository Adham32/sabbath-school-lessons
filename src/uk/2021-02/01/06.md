---
title: 'Розриваючи відносини'
date: 01/04/2021
---

Ми природно схильні вірити людям, котрих знаємо, та інстинктивно не довіряти тим, кого не знаємо. Звичайно, Єва не довіряла сатані. Більше того, будь-який прямий виступ проти Бога насторожив би її. Які ж кроки зробив сатана, щоб обійти природний захист Єви? (Бут. 3:1-6).

«Сумний... і чреватий потенційним горем для людської сім’ї, вибір Єви не обов’язково втягував людський рід у покарання за її злочин. Саме свідомий вибір Адама, з повним розумінням ясно вираженого веління Бога, а не її вибір, зробив гріх і смерть неминучою долею людства. Єва була обманута Адам — ні» (Біблійний коментар АСД. Т. 1. С. 231).

Унаслідок цього кричущого прогріха та зневаги до Божого повеління взаємини між Богом і людством тепер були порушені Вони змінилися: відкрите спілкування з Богом змінилося втечею в страху від Його присутності (Бут. 3:8-10). Замість співучасті та єднання приходять відчуження й розділення. З’явився гріх а за ним пішли страшні наслідки. Доки не були вжиті необхідні заходи, людство прямувало до вічної загибелі.

`Які слова надії, яку обітницю проголосив Бог під час цієї трагедії? Бут. 3:15.`

Боже несподіване слово пророчої надії свідчить про зумовлену Господом ворожнечу між змієм та жінкою, між її Нащадком та його нащадками. Ця ворожнеча досягає кульмінації в переможній появі наділеного владою Нащадка жінки Котрий завдає смертельного удару в голову сатани, у той час як сатана може лише пошкодити п’яту Месії.

У своїй повній безпорадності Адам і Єва мали знайти надію завдяки цій месіанській обітниці, надію, яка змінила б їхнє існування, оскільки її подарував та підтримував Бог. Обітниця про Месію й остаточну перемогу розвіяла морок, яким гріх огорнув людей.

`Бог запитав людину: «Де ти?» (Бут. 3:9). Господь, звичайно, знав, де Адам і Єва. Його слова не були сповнені засудження, вони мали знову привернути до Нього людей охоплених почуттям вини. Отже, перші слова Бога неслухняним людям принесли надію на Його благодать і милість У який спосіб ми також виявляємо, що Бог намагається навернути нас до Своєї милості і благодаті?`

#### Додаткове читання: Вибрані цитати Эллен Уайт

"Отже, Бог насадив Ізраїль як добру виноградну лозу біля джерел життя. Його виноградник ріс «на плодючому версі гори». «І обкопав Він його, й від каміння очистив його, і виноградом добірним його засадив» (Ісаї 5:1—2). {НУХ 145.1}

«І чекав, що родитиме він виноград, — та він уродив дикі ягоди!» (Ісаї 5:2). Люди за днів Христа більше виставляли напоказ своє благочестя, ніж юдеї минулих віків, проте їм більшою мірою бракувало чудових плодів Божого Духа. Дорогоцінні риси характеру... були відсутні в характері єврейського народу. {НУХ 145.2}

Бог через Свого Сина шукав плоду в них, але не знайшов. Ізраїль даремно займав землю. Саме його існування було прокляттям, бо він займав місце у винограднику, де могло б рости плодюче дерево. Таким чином, Ізраїль позбавляв світ тих благословень, які Бог бажав дати йому. Ізраїльтяни неправильно представляли Бога серед інших народів. Вони не тільки не приносили жодної користі, але й були явною перешкодою. Їхня релігія великою мірою була неправильною і несла загибель замість спасіння. {НУХ 145.3}

"Надто багато виявляється егоїзму. Нам потрібно померти для власного «я» і сховатися в Ісусі Христі, тоді перестанемо говорити про розчарування і труднощі та всі інші незначні речі, але почнемо звіщати про великий План спасіння і безмежну силу Ісуса Христа, Котрий прийшов у наш світ, взяв на Себе людське єство, щоб піднести нас і зробити гідними сісти по Його правиці Що може бути прекраснішим за це? {ЗІХ 204.3}

Якщо цього недостатньо, то що ще можна було зробити для грішного людства? «Що ще, — запитує Христос, — Я міг би учинити для Моїх овець, чого ще не зробив?» Що ще? Чи дозволить Він піти? Дозволить, якщо не зміните свого ставлення до Бога, бо для вашого спасіння Він зробив усе, що міг. Ми будемо звітуватися перед Богом відповідно до того світла, яке отримали. Ходіть у світлі, як Він у світлі... {ЗІХ 204.4}