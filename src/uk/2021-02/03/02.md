---
title: 'Принцип гріха (Бут. 6:5)'
date: 11/04/2021
---

Оглядаючи новостворений світ на Землі, Бог дав йому таку оцінку: «Вельми добре» (Бут. 1:31). Потім увійшов гріх і парадигма змінилася. Усе вже не було «вельми добре». Боже впорядковане творіння було затьмарене гріхом та всіма його огидними наслідками. На час Ноя повстання досягло жахливих масштабів; зло поглинуло людський рід. Хоч Біблія не повідомляє нам багато подробиць (докладніше див. Е. Уайт Патріархи і пророки. С. 90-92), злочини й повстання досягли такого рівня, що їх не міг витримати навіть люблячий, довготерпеливий і вибачливий Бог.

**Як усе так швидко могло стати настільки поганим? Відповідь знайти нескладно. Скільки людей сьогодні, дивлячись на власні гріхи, запитують про теж саме: як усе так швидко стало настільки поганим? Проаналізуйте наведені нижче тексти. Про що вони повідомляють? Зверніть увагу на неухильний розвиток гріха.**

`Бут. 3:6`

`Бут. 3:11-13`

`Бут. 4:5`

`Бут. 4:8`

`Бут. 4:19`

`Бут. 4:23`

`Бут. 6:2`

`Бут. 6:5, 11`

Картина, змальована в Бут. 6:5, 11, не виникла в вакуумі. Їй передували певні події. Цей жахливий наслідок мав причину Гріх поступово розростався й посилювався. Йому притаманна така тенденція. Гріх не схожий на поріз або рану, з якимсь автоматичним, вбудованим процесом, що приводить до зцілення. Навпаки, якщо гріх не зупинити, він намножується та не задовольниться, доки не призведе до краху і смерті. Не обов’язково змальовувати життя до потопу, аби побачити цей принцип у дії. Він існує навколо нас і сьогодні.

Тож не дивно, що Бог ненавидить гріх; не дивно, що рано чи пізно гріх буде викорінений. Справедливий, люблячий Бог саме так учинить із ним.

Добра звістка для людей така: хоч Господь бажає знищити гріх, Він прагне спасти грішників. Ось у чому полягає суть завіту.

#### Додаткове читання: Вибрані цитати Эллен Уайт

Якби Ахаз і старійшини народу залишались вірними слугами Всевишнього, вони не злякалися б такого неприродного союзу. Але через їхнє постійне беззаконня мужність залишила їх. Сповнене невимовного жаху перед караючими судами зневаженого Бога «серце царя й народу затремтіло, як тремтять лісові дерева від вітру». У цей критичний час Господь звелів Ісаї піти до переляканого царя і сказати:

«Вважай і будь спокійний! Не бійся, а серце твоє нехай не тривожиться... Через те, що Сирія, Єфрем та син Ремаліїн задумали проти тебе лихе, кажучи: Ходімо на Юдею налякаємо її, здобудемо для себе, і настановимо царя над нею... так говорить Господь Бог: Цього не станеться й так не буде!» Пророк провістив, що Ізраїльському царству і Сирії незабаром прийде кінець. «Якщо ж ви не повірите, — закінчив своє передвіщеним пророк, — то не встоїте».{ПЦ 218.2}

Однак він вирішив зробити своєю опорою слабу людську плоть, тому звернувся по допомогу до язичників. У відчаї він послав до Тіглатпілесара, Ассирійського царя, сказати: «Я твій слуга і син твій! Прийди і спаси мене з рук сирійського та Ізраїльського царів, котрі повстали проти мене». Прохання супроводжувалося дарунками з царської та храмової скарбниць. {ПЦ 218.3}

Ахаз отримав бажану допомогу, а з нею і тимчасове полегшення, але якою дорогою ціною для Юдеї! {ПЦ 218.4}