---
title: 'Людина Ной (Бут. 6:9)'
date: 12/04/2021
---

В описі зла допотопного світу людина Ной різко виділяється на тлі його сучасників. Прочитайте наведений вище текст і зверніть увагу на три конкретні характеристики Ноя. Запишіть, що, на вашу думку, означає кожна із цих характеристик:

`1. Ной був «праведний».`

`2. Він був «невинний».`

`3. Він «з Богом ходив».`

Безперечно, Ной мав спасенні взаємини з Господом. Бог міг співпрацювати з ним, Ной слухав Його, корився Йому й покладався на Нього. Ось чому Господь зміг використати його для виконання Своїх намірів, і ось чому Петро в Новому Завіті назвав Ноя «проповідником праведності» (2 Петра 2:5).

`Прочитайте Бут. 6:8. Як цей текст допомагає нам зрозумі ти взаємини між Ноєм і Господом?`

Тут уперше в Святому Письмі зустрічається слово «милість» (в інших перекладах «благодать») і, очевидно, має те саме значення, що й у новозавітних текстах, де описана милостива, незаслужена прихильність Бога до недостойних грішників. Ми маємо розуміти: яким би «невинним» і «праведним» не був Ной, він залишався грішником, потребуючи незаслуженої милості свого Бога. У цьому розумінні Ной нічим не відрізняється від будь-кого з нас, хто щиро прагне йти за Господом.

`Розуміючи, що Ной мав потребу в Божій милості, як і вс ми, подумайте про своє життя. Запитайте себе: чи можна сказати про мене, що я, подібно до Ноя, «праведний», «невинний» і «з Богом ходжу»? Поділіться своїми думками з класом у суботу.`

#### Додаткове читання: Вибрані цитати Эллен Уайт

Нам потрібно опанувати науку християнства — науку, настільки глибшу, ширшу й вищу за будь-яку земну науку, наскільки небо вище від землі. Розум слід дисциплінувати, навчати й виховувати, оскільки, звершуючи служіння для Бога, нам доведеться робити те, що суперечитиме нашим уродженим нахилам. Успадковані й набуті прагнення до зла мають бути переможені. Часто буває необхідно зректися виховання й освіти, отриманих упродовж життя, задля того, щоб стати учнем у школі Христа. Необхідно виховувати свої серця так, щоб вони були непохитними в Богові. Ми повинні сформувати такий спосіб мислення, який допоможе нам опиратися спокусі. Потрібно навчитися спрямовувати свій погляд угору. Ми маємо засвоїти принципи Божого Слова, котрі високі, як небо, і сягають вічності, та впроваджувати їх у своє щоденне життя. Кожний учинок, кожне слово, кожна думка повинні узгоджуватися з цими принципами. Усе необхідно підпорядкувати Христу та привести в гармонію з Ним. {СЗ 356.3}

Справжній послух іде від серця. Він виникає в серці під впливом Христа. І якщо ми не опираємося цьому впливові, то Він настільки зіллється з нашими думками і цілями, так узгодить наші серця і думки зі Своєю волею, що, підкоряючись Йому, ми будемо виконувати не що інше, як свої бажання. Очищена й освячена воля людини знайде найбільше задоволення в служінні Йому. Якщо ми пізнаємо Бога так, як нам це дано згори, тоді наше життя стане прикладом безперервного послуху. Завдяки правильному розумінню Христа і спілкуванню з Богом, ми починаємо ненавидіти гріх. {ХНС 639.5}

Хто заспокоює своє порочне сумління думкою про те, що зможе зійти з гріховного шляху, варто йому лише цього захотіти; хто сподівається, що може легковажити закликами милості, не ризикуючи стати несприйнятливим до них, той чинить це, наражаючись на велику небезпеку для себе. Віддавшись великому бунтівникові, вони гадають, що в хвилину крайньої потреби, коли будуть оточені з усіх боків небезпеками, зможуть обрати собі іншого вождя. Однак це вже не легко зробити. їхній характер виявляється настільки повно сформованим під впливом виховання, досвіду та поблажливого ставлення до гріха, що в той критичний час вони вже не зможуть придбати подобу Ісуса... але оскільки світло вже довгий час відкидалось і зневажалось, то врешті-решт воно буде забране. {ПП 245.1}

#### Додаткове читання: Вибрані цитати Эллен Уайт

Нам потрібно опанувати науку християнства — науку, настільки глибшу, ширшу й вищу за будь-яку земну науку, наскільки небо вище від землі. Розум слід дисциплінувати, навчати й виховувати, оскільки, звершуючи служіння для Бога, нам доведеться робити те, що суперечитиме нашим уродженим нахилам. Успадковані й набуті прагнення до зла мають бути переможені. Часто буває необхідно зректися виховання й освіти, отриманих упродовж життя, задля того, щоб стати учнем у школі Христа. Необхідно виховувати свої серця так, щоб вони були непохитними в Богові. Ми повинні сформувати такий спосіб мислення, який допоможе нам опиратися спокусі. Потрібно навчитися спрямовувати свій погляд угору. Ми маємо засвоїти принципи Божого Слова, котрі високі, як небо, і сягають вічності, та впроваджувати їх у своє щоденне життя. Кожний учинок, кожне слово, кожна думка повинні узгоджуватися з цими принципами. Усе необхідно підпорядкувати Христу та привести в гармонію з Ним. {СЗ 356.3}

Справжній послух іде від серця. Він виникає в серці під впливом Христа. І якщо ми не опираємося цьому впливові, то Він настільки зіллється з нашими думками і цілями, так узгодить наші серця і думки зі Своєю волею, що, підкоряючись Йому, ми будемо виконувати не що інше, як свої бажання. Очищена й освячена воля людини знайде найбільше задоволення в служінні Йому. Якщо ми пізнаємо Бога так, як нам це дано згори, тоді наше життя стане прикладом безперервного послуху. Завдяки правильному розумінню Христа і спілкуванню з Богом, ми починаємо ненавидіти гріх. {ХНС 639.5}

Хто заспокоює своє порочне сумління думкою про те, що зможе зійти з гріховного шляху, варто йому лише цього захотіти; хто сподівається, що може легковажити закликами милості, не ризикуючи стати несприйнятливим до них, той чинить це, наражаючись на велику небезпеку для себе. Віддавшись великому бунтівникові, вони гадають, що в хвилину крайньої потреби, коли будуть оточені з усіх боків небезпеками, зможуть обрати собі іншого вождя. Однак це вже не легко зробити. їхній характер виявляється настільки повно сформованим під впливом виховання, досвіду та поблажливого ставлення до гріха, що в той критичний час вони вже не зможуть придбати подобу Ісуса... але оскільки світло вже довгий час відкидалось і зневажалось, то врешті-решт воно буде забране. {ПП 245.1}