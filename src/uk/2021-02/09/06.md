---
title: 'Пам’ятаючи суботу'
date: 27/05/2021
---

«Пам’ятай день суботній, щоб святити його!» (Вих. 20:8).

Субота була і є знаком для людини, щоб вона «пам’ятала». Слово «пам’ятати» можна використати з різною метою По-перше, _пам’ятати_ означає звертати погляд назад, у минуле Так субота вказує нам на творіння, кульмінацією якого стало встановлення суботи як щотижневого дня спокою й особливого спілкування з Богом.

По-друге, повеління пам’ятати має значення і для сьогодення. Ми повинні не тільки «пам’ятати» суботу (Вих. 20:8) а й «пильнувати» та «додержувати» її (див. П. Зак. 5:12; Вих 31:16). Отже, субота має велике значення для нас сьогодні.

І, нарешті, пам’ять про суботу також спрямовує нас уперед Людина, котра пам’ятає й додержує суботу, має багатообіцяльне насичене, значуще майбутнє з Володарем суботи. Така людина залишається у взаєминах завіту, бо перебуває в Господі. Якщо ми розуміємо завіт як стосунки між Богом і людьми, то субота, яка може багато в чому допомогти зміцнити ці стосунки, набуває особливого значення.

Справді, пам’ятаючи про творіння й Творця, Божий народ також пам’ятає Його милосердні спасенні діяння (див. П. Зак. 5:14, де субота розглядається як знак визволення з Єгипту (рабства гріха) та символ остаточного спасіння у Христі). Творіння і пересотворення нерозривно пов’язані. Перше уможливлює друге. Субота — знак, який свідчить про те, що Бог — Творець нашого світу й нашого спасіння.

«Зберігаючи святість суботи, ми можемо показати, що є Божим народом. Його Слово говорить, що субота — відмітний знак народу, який дотримується Заповідей… Ті, хто дотримується Закону Божого, об’єднаються з Ним у Великій боротьбі, яка почалася на Небі між сатаною і Богом» (Е. Уайт. Вибрані вісті. Т. 2. С. 160).

`Подумайте над цим висловлюванням вісниці Господньої. Що ж такого особливого в суботі, що вона стає відмітним знаком «народу, який дотримується Заповідей»?`

#### Додаткове читання: Вибрані цитати Эллен Уайт

Божа милість виливається на всіх, хто приймає її. Водночас від нас вимагається вдосконалювати свій характер, щоб приготувати себе для життя в товаристві святих ангелів. Ми повинні стати подібними до Ісуса, вільними від нечистоти гріха. Він Сам дотримав усе, чого тепер очікує від нас. Він був досконалим Прикладом і в період дитинства, і в юності, і в зрілому віці, тому нам слід ще ретельніше вивчати цей Зразок. {ЩМП 308.2}

Тому нам слід перетворювати свій характер за Божим зразком. Нам належить залишити всі нечестиві звички. Ті, що грішать, повинні очистити свої серця, самолюбним слід позбутися свого егоїзму, гордим потрібно залишити свою самовпевненість і почуття власної самодостатності й усвідомити, що вони без Христа ніщо... {ЩМП 308.4}

Бог бажає, щоб ми досягли того рівня досконалості, який став для нас можливим завдяки дару Христа. Він закликає нас зробити правильний вибір, з’єднатися з небесними засобами, прийняти принципи, котрі відновлять у нас Божественний образ. У Своєму писаному Слові та великій книзі природи Він відкрив нам принципи життя. Наше завдання полягає в тому, щоб пізнати ці принципи та слухняно співпрацювати з Ним для відновлення здоров’я як тіла, так і душі. {СЗ 70.4}

Людям необхідно усвідомити, що благословення послуху, в усій їхній повноті, можуть належати їм тільки тоді, коли вони приймуть благодать Христа. Саме Його благодать дає людині силу підкорятися Божим законам. Саме І вона робить людину здатною звільнитися з рабства лихої звички. Це — єдина сила, яка може зміцнити особу та зберегти на вірному шляху. {СЗ 71.1}