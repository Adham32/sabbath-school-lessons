---
title: 'Знак завіту'
date: 25/05/2021
---

«І будуть Ізраїлеві сини додержувати суботу, щоб зробити суботу вічним заповітом для своїх поколінь. Це знак навіки поміж Мною та поміж Ізраїлевими синами, бо шість день творив Господь небо та землю, а дня сьомого — перервав працю та спочив» (Вих. 31:16, 17).

Чотири рази в Писанні субота названа знаком (Вих. 31:13 17; Єзек. 20:12, 20). «Знак» — це не «символ» того, що представляє або нагадує щось, оскільки обидва мають схожі якості (наприклад, символ кулака часто позначає «міць», «силу») У Біблії субота як «знак» функціонувала як зовнішня ознака (об’єкт, умова), призначена для передачі особливої вістки Субота була знаком завіту «поміж Мною та поміж вами для ваших поколінь, щоб ви познали, що Я — Господь» (Вих 31:13). Так сказав Бог.

`Чому Господь використав суботу як знак завіту? У чому полягає особливість суботи, що робить її настільки влучним символом спасенних взаємин з Богом? Пам’ятаючи що найважливішим аспектом завіту є істина про спасіння через благодать, а не через наші діла, що ж такого є в самій суботі, що робить її прекрасним символом цих стосунків? (Див. Бут. 2:3; Євр. 4:1-4).`

Протягом століть євреї розуміли суботу як знак месіанського викуплення. Вони бачили в суботі передвістя спасіння в Месії. Оскільки Писання стверджує, що викуплення відбувається тільки по благодаті і що завіт — це завіт благодаті, зв’язок між суботою, викупленням і завітом стає явним (див. П. Зак. 5:13-15). Отже, усупереч поширеній думці, субота — це знак спасенної благодаті Бога, а не знак спасіння ділами.

`Що означає «відпочивати» в суботу? Як ви «відпочиваєте» в суботу? Що цього дня ви робите інакше, ніж в інші дні, що перетворює його на «знак»? Чи може хтось із ваших знайомих, дивлячись на ваше життя, побачити, що субота — справді особливий день для вас?`

#### Додаткове читання: Вибрані цитати Эллен Уайт

Мойсей, котрий розумів природу і значення Божого Закону, запевнив народ у тому, що жодний інший народ не має таких мудрих, справедливих і милосердних Заповідей, які були дані євреям. Дивіться, — сказав він, — я вас навчав постановам та законам, як заповідав мені Господь, Бог мій, щоб ви дотримувались їх у тому краї, куди ви йдете, щоб зайняти його. Бережіть і виконуйте їх, бо це мудрість ваша та ваш розум перед очима народів, які слухатимуть про усі ці постанови та й скажуть: «Справді, це мудрі і розумні люди — цей великий народ». {ПП 446.1}

Мойсей пригадав громаді той день, коли усі вони стояли перед лицем Господа, їхнього Бога при Хориві. Далі Він запитав євреїв: «Бож де на світі є такий великий народ, до кого Бог був би так близько, як є Господь Бог наш, кожного разу, як ми кличемо до нього? І де є такий великий народ, що мав би такі справедливі постанови й закони, як увесь той Закон, що я даю вам сьогодні?» Такі запитання можна і сьогодні задати сучасному Ізраїлю. Закони, дані Богом Його народові в давнину, були мудрішими, кращими й гуманнішими, ніж закони сучасних найцивілізованіших держав світу. Людські закони мають відбиток слабкості та пристрасті невідновленого серця, у той час, як на Божому Законі — печатка божественності. {ПП 446.2}