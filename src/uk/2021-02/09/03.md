---
title: 'Субота до Сінаю'
date: 24/05/2021
---

«А він сказав до них: “Це те, що говорив Господь: Повний спокій, субота свята для Господа взавтра. Що будете пекти — печіть, а що будете варити — варіть, а все позостале покладіть собі на сховок до ранку”» (Вих. 16:23).

**Прочитайте у Вих. 16 історію про манну, даровану Ізраїлеві в пустелі до Сінаю. Зверніть увагу на такі подробиці розповіді:**

1. Щодня можна було використовувати тільки звичайну порцію манни, але шостого дня потрібно було збирати подвійну порцію.

2. У суботу манна не падала.

3. Додаткова порція, необхідна для харчування в суботу, зберігалася від шостого дня незіпсованою, тимчасом як жодного іншого дня її не можна було зберегти.

`Що ця історія повідомляє про святість суботи до того, як було дано Закон на Сінаї? (Див. Вих. 16:23-28).`

«По суті, ототожнення суботи із сьомим днем, слова про те, що Господь дав ізраїльтянам суботу і що народ згідно з Божим повелінням відпочивав сьомого дня, — усе це безпомилково вказує на первозданне [при творінні] встановлення суботи» (G. F. Waterman. The Zondervan Pictorial Encyclopedia of the Bible. Vol. 5. P. 184).

**У Вих. 16 про суботу відкрито значно більше, ніж здається на перший погляд. Подумайте, про що повідомляє цей розділ:**

`1. Який день є днем приготування до суботи?`

`2. Яким днем тижня є субота?`

`3. Звідки з’явилася субота?`

`4. Яким днем має бути субота?`

`5. Чи є субота днем посту?`

`6. Чи є субота випробуванням на вірність Богові?`

`Чи відповідає наше сучасне розуміння суботи інформації про неї у Вих. 16?`

#### Додаткове читання: Вибрані цитати Эллен Уайт

Єгова явив Себе не тільки в страшній величі Судді та Законодавця, а й як милосердний Покровитель Свого народу: «Я — Господь, Бог твій, Котрий вивів тебе із землі єгипетської з дому рабства». Той, Котрий, як вони вже знали, був Провідником та Визволителем, що вивів їх із Єгипту, проклав дорогу через море і знищив фараона та його військо, показавши, що Він вищий над усіма богами Єгипту, — проголошував тепер Свій Закон. {ПП 279.2}

Цей Закон був призначений не лише для євреїв. Бог удостоїв їх честі бути охоронцями і виконавцями Його Закону — священного спадку для цілого світу. Принципи Десятислів’я стосуються усього людства, вони дані всім людям для навчання й управління. Десять Заповідей, коротких, всебічних та авторитетних, вказують на обов’язки людини щодо Бога і ближніх; всі вони грунтуються на величному, фундаментальному принципі любові: «Люби Господа Бога твого всім серцем своїм, і всією душею своєю, і всією силою своєю, і всім своїм розумом, і свого ближнього, як самого себе» (Лука 10:27; див. також Втор.6:4—5; Левит 19:18). {ПП 279.3}

Нехай усі зрозуміють: шлях Божих Заповідей — шлях життя. Бог встановив закони природи, проте Його закони — не деспотичні вимоги. Кожна заборона: «Не чинитимеш», яка стосується фізичного чи морального закону, містить у собі обітницю. Якщо ми слухняні їй — благословення супроводжуватиме нас на кожному кроці. Бог ніколи не примушує нас чинити правильно, натомість намагається врятувати нас від зла та провадити до добра. {СЗ 70.2}

Необхідно привернути увагу до законів, яких був навчений Ізраїль. Бог дав їм певні вказівки стосовно способу життя. Він ознайомив їх із законами, виконання котрих забезпечувало б їм фізичний і духовний добробут. Він запевнив їх: якщо вони виявлятимуть послух, «Господь відхилить від тебе всяку хворобу». «Візьміть собі до серця всі слова, якими Я вас сьогодні остерігаю». «Вони бо життя тому, хто їх знайде, і здоров’я для всього його тіла», (П.Зак.7:15; 32:46; Прип.4:22). {СЗ 70.3}