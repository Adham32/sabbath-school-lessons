---
title: 'Відбивачі Божого світла'
date: 22/07/2021
---

Найприродніше, що ми хочемо зробити після того, як припустилися прикрої помилки й отримали прощення, ‒ намагатися забути про цю подію, ніби її ніколи не було. Спогади про невдачу можуть бути болісними.

`Що хоче зробити Давид зі своїм болючим досвідом? Псал. 51:15-21.`

Коли чаша або дорогоцінна ваза падає та розбивається на шматки, ми зазвичай зітхаємо й викидаємо непотрібні уламки. У Японії існує техніка кінцугі ‒ традиційне мистецтво реставрації керамічних виробів. Для склеювання уламків використовується дорогоцінний метал, наприклад, рідке золото або срібло; так розбитий посуд перетворюється на щось красиве й цінне.

Щоразу, коли Бог прощає наші провини й відтворює Свій образ у нас, щось змінюється. Дорогоцінне Боже прощення «склеює» наш зламаний дух, а видимі розриви можуть привернути увагу до Його благодаті. Ми можемо стати «гучномовцями» Бога. «Язик мій буде голосно оспівувати Твою праведність» (Псал. 51:17, переклад короля Якова). Ми не намагаємося «ремонтувати» або покращувати себе самостійно (навіть поступово). Наш зламаний дух, наші серця, що каються, ‒ цього достатньо для прославлення Бога, адже це промені світла, які світ може побачити навколо нас. Наш досвід прощення приваблює всіх, хто шукає його.

`Який зв’язок можна простежити між псалмом 51 і текстом 1 Івана 1:9?`

Текст 1 Івана 1:9 ‒ це короткий підсумок псалма 51. Давид знає, що Бог не погордує «серцем зламаним та упокореним» (Псал. 51:19), а Іван переконує нас: «Якщо ж визнаємо свої гріхи, то Він, вірний і праведний, щоб простити нам гріхи й очистити нас від усякої неправедності» (1 Івана 1:9). Ми можемо вірити Богу на слово.

Давид не зміг відшкодувати величезної втрати, якої завдав своїй родині власними діями і прикладом. Він постраждав від наслідків своїх рішень і вчинків. І все ж Давид знав, що прощений. Цар знав: йому необхідно вірити в те, що одного разу істинний Агнець Божий прийде й постраждає за його гріхи.

`Як ви можете використовувати у своєму особистому житті обітницю, дану в 1 Івана 1:9? Якщо ви вже пережили такий досвід, розкажіть, що ви відчули тоді?`

---

#### Додаткове читання: Вибрані цитати Эллен Уайт

Таким чином, у цій священній пісні, яку виконували у зібраннях його народу, а також в присутності придворних: священиків і суддів, князів і воїнів, і яка мала розповідати усім прийдешнім поколінням історію його падіння, цар Ізраїлю докладно повідомляє про свій гріх, розкаяння і надію на прощення по милості Божій. Він не приховує свою провину, — навпаки, бажає, щоб сумна історія його падіння послужила наукою для інших. {ПП 708.2}

"Поселившись у наших серцях, Ісус палко бажає відкритись через нас тим, котрі ще не знають Його, не читали Його Слова, не чули Його голосу, яким Він звертається до них з кожної сторінки Біблії; котрі ще не пізнали Його любові, яка виявляється у Його діях. Якщо ви — справжні учні Ісуса, то, можливо, ті, котрі ще не розуміють Слова Божого, прийдуть через вас до пізнання Його доброти та любові і присвятять себе на служіння Йому. {ДХ 87.1}

Призначення християн — бути носіями світла на шляху до Небес. Вони повинні освітлювати землю тим світлом, яке отримали від Христа. Їхнє життя та характер повинні давати людям правильне уявлення про Христа і Його служіння. Якщо ми є Його послідовниками, то повинні своїм життям свідчити, наскільки це служіння нам приємне. {ДХ 88.1}"

Жодна людина не спроможна дати іншим те, чого сама не одержала. У Божій справі люди нічого не можуть створити самостійно. Ніхто не здатний власними зусиллями зробити себе носієм Божого світла...Божа любов, котра постійно передається людині, — ось що робить людину здатною ділитися світлом з іншими. У серця всіх з’єднаних з Богом вірою щедро зливається золота олива любові, аби сяяти в добрих ділах, правдивому щирому служінні Богові. {НУХ 299.1}