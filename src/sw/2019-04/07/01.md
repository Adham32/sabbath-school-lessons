---
title:  Mungu Wetu Anayesamehe
date:  09/11/2019
---

### Soma Kwa Ajili ya Somo la Juma Hili
Nehemia 9:1–3; Nehemia 9:4–8; Nehemia 9:9–38; Mithali 28:13).

Baada ya Sikukuu ya Vibanda (Sukkot) kumalizika, viongozi waliwakusanya watu tena. Ni punde tu walikuwa wakisherehekea; sasa ilikuwa ni muda wa kuirudia shughuli ambayo ilikuwa haijakamilika ya ungamo na toba mbele za Mungu kwa ajili ya dhambi zao.

Ndio, hapo awali, viongozi walikuwa wamewaambia waache kuhuzunika juu ya makosa yao, lakini hilo halikumaanisha kuwa kuomboleza na kuungama si muhimu. Hivyo, sasa kwa kuwa walikuwa wamesherehekea karamu zile, ilikuwa ni muda wa kufanya ungamo sahihi.

Mpangilio wa matukio hapa haumaanishi kwa lazima kuwa ndio mfuatano ambao kwao kufurahi na kuungama kunafanyika siku zote; wala kumaanisha kuwa mpangilio huo kwa kurudi nyuma ndio ufuatwe. Ingawa tunaweza kwa kawaida kufuata utaratibu wa kuungama kwanza, kukifuatiwa na sherehe, huenda sherehe ya Mungu katika maisha yetu ingefanyika kwanza. Hata hivyo, Warumi 2:4 inasema kwamba ni “wema wa Mungu” ndio unaotuvuta tupate kutubu. “Wema” wake hivyo, unapaswa kuamsha sifa na karamu, wakati ambapo pia unatukumbusha kwamba tunahitaji Mungu kutusamehe, kututakasa, na kutuumba upya.

*Jifunze somo la juma kwani litakusaidia pia katika mjadala Sabato ya Novemba 16.