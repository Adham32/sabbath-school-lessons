---
title:  اندیشه هایی فراتر
date:  26/07/2019
---

رحمت و بخشش به نیازمند

کتاب امثال سلیمان به عنوان مجموعه ای از سخنان حکمت آمیز، به طیف متنوعی از موضاعات و تجربیات زندگی اشاره می کند. در میان اینها، بازتاب هایی از فقر، ثروت، قناعت، عدالت و بی عدالتی وجود دارد — وگاهی اوقات از زوایای مختلف بررسی می شود. زندگی همیشه سهل و آسان نیست، و امثال سلیمان به ما در موقعیت های مختلف و انتخاباتی که در چگونگی زندگی کردن تاثیر می گذارند، حتی در میان ایماندران به خداوند، هشدار می دهد.

`بخوانید و مقایسه کنید، امثال سلیمان:۱۰: ۴؛ ۱۳: ۲۳ و ۲۵؛ ۱۴: ۳۱؛ ۱۵: ۱۵ و ۱۶؛ ۱۹: ۱۵ و ۱۷؛ و ۳۰: آیات ۷ تا ۹. این آیات در مورد ارتباط ثروت، فقر، کمک به نیازمندان چه چیزی را بیان می کنند؟`

امثال سلیمان اهمیت و نگرانی و توجه خداوند را نسبت به فقرا و مستضعفان تائید می کند. گاهی اوقات مردم به دلیل موقعیت ها، انتخابات نادرست، یا استثمار، فقیر هستند، اما هرچه که علت وضعیت آنها باشد، هنوز خداوند به عنوان خالق و مدافع آنان وصف شده است (امثال سلیمان۲۲: ۲) و (امثال سلیمان ۲۲:۲۲ و ۲۳). این افراد نباید مورد ستم واقع شوند یا به خاطر اشتباهاتشان مورد سؤاستفاده قرار گیرند.

در حالی که امثال سلیمان، زندگی بهتر را از طریق انتخاب کردن حکمت و اطاعت کردن از خداوند پیشنهاد می کند، ثروتها همیشه نتیجه برکات خداوند نیستند. همیشه ایمان به خدا مهم تر دیده می شود و درنهایت پاداش بیشتری نسبت به منافع مادی دارد:« مال كم كه از راه درست به دست آمده باشد بهتر است از ثروت هنگفتی كه از راه نادرست فراهم شده باشد »(امثال سلیمان ۱۶: ۸).

موضوع مورد توجّه دیگر در امثال سلیمان، در مورد صداقت و درستی در معاملات کسب و کار، حکومت، و در سیستم دادرسی است ( بخوانید، امثال سلیمان ۱۴: ۵ و ۲۵؛ ۱۶: ۱۱ تا ۱۳؛ ۱۷: ۱۵؛ ۲۰: ۲۳؛ ۲۱: ۲۸؛ ۲۸: ۱۴ تا ۱۶). امثال سلیمان نه تنها مرتبط با زندگی افراد است بلکه همچنین بینشی ارئه می دهد که چگونه اجتماع باید به عنوان یک مجموعه به نفع همهٔ مردم به ویژه کسانی که نیاز به حمایت دارند، عمل کند. دوباره به ما یادآوری می شود که بهترین حالت، زمانی است که افراد با کمک خداوند حکومت و رهبری کنند ( امثال سلیمان ۸: ۱۵ و ۱۶)، و باید به عنوان نمایندگان فیض و شفقت و مهربانی او نسبت به افراد نیازمند، عمل کنند.

`برای هر کسی آسان است که برای کسانی که در شرایط ناگوار هستند، ابراز تاسف کند. با این حال، چگونه ما می توانیم این احساس تاسف را به عملی برای کمک کردن به آنان مبدل کنیم؟`

اندیشه ای فراتر: بخوانید اِلن جی وایت،بخش ” The Last Year of David “، آخرین سال داود، صفحات ۷۴۶ تا ۷۵۵، از کتاب مشایخ و انبیاء؛ سی. اس. لوئیس،” داوری در مزامیر “، صفحات ۱۵ تا ۲۲، در Reflections on the Psalms.

« مزامیرداوود از دامنهٔ وسیعی از تجربیات عبور کرده است، از عمق گناهان آگاهانه و ملامت خویش تا به عالی ترین درجه ایمان و صمیمانه ترین گفتگو با خداوند میرسد. شرح زندگی او نشان می دهد که گناه می تواند شرم و پریشانی ببار بیاورد ، امّا عشق و رحمت خداوند می تواند به عمیق ترین عمق وجود انسان نفوذ کند، که این چنین ایمانی روح پشیمان را برای اینکه به فرزندخواندگی خداوند پذیرفته شود، آماده خواهد کرد. از تمام تضمینهایی که کلامش حاوی آن است، این یکی از قویترین شهادتها برای وفاداری، عدالت و رحمت عهدِ خداوند است ». اِلن جی وایت، مشایخ و انبیا، ص. ۷۵۴.

با ارجاع به حکمت و خرد در کتاب امثال سلیمان: « اینها اصولی هستند که با رفاه جامعه، شامل هم انجمن های دنیوی و هم مذهبی پیوند خوردهاند. این اصول هستند که امنیت را برای اموال و زندگی به ارمغان می آورد. برای همه اعتماد و همکاری را ممکن می سازد، جهان مرهون قانون خداوند است، همانطور که در کلام او آمده است، و همانطور که هنوز دنبال می شود، اغلب در مسیر مبهم و درهم، در قلب انسانها محو شده است »-اِلن جی وایت، Education، صفحه ۱۳۷.

**سوالاتی برای بحث**

`۱. از چه راه هایی تمایل دارید خودتان را یک رهبر یا یک مقام تاثیر گذار در نظر بگیرید؟ چگونه می توانید یک عامل عدالت در این جنبه از زندگی خود باشید؟`

`۲. در مورد فرهنگ و ساختارهای اجتماعی که در آن زندگی می کنید فکر کنید. به چه شیوه ای می توانید در سیستم موجود کار کنید تا به بهتر شدن زندگی تعداد زیادی از کسانی که نیازمند هستند کمک کنید؟`

`۳. چرا اصول و قوانین دادگستری و عدالت برای ایجاد یک جامعه قوی خیلی اهمیت دارند؟`

`۴. در حالی که کتاب امثال سلیمان بر روی حکمت برای خوب زندگی کردن تمرکز دارد، چه چیزی را به ما دربارهٔ این که خدا به چه شباهت دارد، می گوید؟`

خلاصه: مزامیر و امثال سلیمان، دو کتابی هستند که به طور ویژه با چالش های زندگی با ایمان در میان تجربه های معمول زندگی و مسیر سخت زندگی ارتباط دارند. هر دوی آنها بینشهایی را نسبت به دیدگاه خدا برای جامعه و نگرانی ویژه او را برای فقرا و ستمدیدگان ارائه می دهند. فریاد و فغان های مزامیر و حکمت امثال سلیمان این هستند که خدا غمخوار است و برای محافظت از کسانی که اغلب نادیده گرفته شده یا مورد سؤاستفاده قرار می گیرند مداخله خواهد کرد. و اگر این عملی است که خداوند انجام می دهد، این همان عملی است که ما نیز باید انجام دهیم.