---
title: Orang Kaya dan Lazarus
date: 21/08/2019
---

`Dalam perumpamaan tentang seorang kaya dan Lazarus (lihat Lukas 16:19-31), Yesus membandingkan kehidupan dua orang lelaki—seorang yang kaya, seorang lagi yang amat miskin.  Dengan ketiadaan kebajikan sosial, hospital awam, atau persatuan yang menyediakan makanan bagi yang tidak berkemampuan, sudah menjadi amalan bagi mereka yang kekurangan, kurang upaya dan kurang bernasib baik, meminta sedekah di luar rumah-rumah orang kaya.  Mereka yang kaya ini diharap akan bermurah hati untuk mengongsikan sedikit daripada kekayaan mereka untuk mengurangi penderitaan yang dialami oleh orang yang kekurangan ini.  Namun, di dalam cerita ini, orang kaya ini “amat mementingkan diri sehingga tidak menghiraukan keperluan-keperluan saudaranya yang sedang menderita.”— Ellen G. White, Christ’s Object Lesson, ms. 261. Dalam kehidupan mereka, keadaan mereka masing-masing tetap sama; namun dalam kematian, apabila dihakimi oleh Tuhan, kedudukan mereka diputar terbalikkan sebegitu dramatik.`

`Bandingkan Lukas 16:19-31 dengan Lukas 12:13-21.  Apakah persamaan-persamaan dan perbezaan-perbezaan di antara kedua-dua cerita ini, dan apakah yang diajarkan oleh kedua-duanya kepada kita?`

Tidak ada bukti menunjukkan dalam mana-mana cerita-cerita yang menyatakan bahawa kedua-dua orang kaya itu menjadi kaya melalui perlakuan yang salah. Kemungkinan, kedua-dua mereka telah bekerja keras, mengurus dengan baik, dan diberkati oleh Tuhan.  Namun ada sesuatu yang tidak kena dengan sikap mereka terhadap kehidupan, Tuhan, wang, dan orang lain, dan ia membawa suatu akibat yang besar dan bersifat kekal kepada mereka.

Dengan mengambil teladan dari imejan kehidupan selepas kematian pada zaman Yesus, cerita tentang orang kaya dan Lazarus mengajarkan bahawa pilihan-pilihan yang kita buat dalam hidup saat ini memberi kesan kepada kehidupan yang seterusnya. Bagaimana kita memberi respon kepada mereka yang meminta dan memerlukan pertolongan kita adalah satu cara pilihan-pilihan dan keutamaan-keutamaan kita diperlihatkan.  Seperti yang “Abraham” nyatakan tentang penderitaan seorang kaya, Alkitab menyediakan arahan yang lebih dari cukup untuk kita memilih lebih baik: “Ada pada mereka kesaksian Musa dan para nabi; baiklah mereka mendengarkan kesaksian itu” (Lukas 16:29).

Yesus mengajarkan bahawa godaan-godaan kekayaan—sama ada memilikinya, menyimpannya, atau mencarinya—oleh menjauhkan kita daripada KerajaanNya, jauh dari orang lain dan mendekat kepada sikap mementingkan diri dan bersandar kepada diri sendiri.  Yesus memanggil kita untuk mencari dahulu KerajaanNya dan mengongsikan berkat-berkat yang kita terima dengan orang-orang di sekeliling kita, khususnya mereka yang memerlukan.

`Apapun status kewangan anda, bagaimana anda boleh berjaga-jaga terhadap wang atau kecintaan wang supaya tidak mengalihkan anda daripada perspektif anda tentang apa yang orang Kristian seharusnya fokuskan dalam hidup?`

#### Pembaca Tambahan: Petikan terpilih dari Ellen G. White

Perumpamaan ini menarik suatu perbedaan di antara orang kaya, yang tidak bergantung kepada Allah. Kristus menunjukkan bahwa waktunya sudah tiba bilamana kedudukan dari kedua golongan ini akan terbalik. Orang yang miskin dalam perkaraperkara dunia, namun yang percaya pada Allah dan sabar dalam derita, sekali kelak akan ditinggikan di atas orang yang sekarang memegang kedudukan yang tertinggi yang dapat diberikan dunia, tetapi yang belum menyerahkan hidupnya kepada Allah...Allah telah menjadikan orang kaya penatalayan dari kepunyaan-Nya dan merupakan kewajibannya untuk justru membantu masalah seperti peminta-minta itu. Perintah telah diberikan, “Kasihilah Tuhan Aliahmu, dengan segenap hatimu dan segenap jiwamu dan dengan segenap ke-kuatanmu,” dan “kasihilah sesamamu manusia seperti dirimu sendiri.” 1 Orang kaya itu adalah seorang Yahudi dan ia mengetahui perintah Allah tetapi ia lupa bahwa ia bertanggung jawab atas penggunaan kekayaan yang telah dipercayakan serta atas karunia kecakapannya. Berkat-berkat Tuhan melimpah atas dirinya, tetapi ia menggunakannya untuk kepen-tingan dirinya sendiri, untuk memuliakan diri sendiri, bukan memuliakan Khaliknya.--MKA 195, 196