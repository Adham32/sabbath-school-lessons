---
title: Pengharapan yang Tertentu
date: 09/09/2019
---

Agama sering dikritik di atas kecenderungannya untuk membawa penganut-penganutnya jauh dari kehidupan di sini dan sekarang ini kepada hidup yang lebih baik setelah kematian.  Kritikan ini timbul atas alasan bahawa fokus kepada dunia lain menjadi satu bentuk penghindaran yang dikuduskan dan menjadikan orang-orang percaya kurang bermanfaat kepada dunia dan masyarakat.  Kadangkala, orang-orang percaya terbuka kepada kritikan-kritikan itu, malah kadangkala membentuk, mengkhotbahkan dan mengamalkan sikap-sikap sedemikian.

Kita juga mempunyai contoh-contoh yang tidak baik oleh mereka yang berkuasa kerana memberitahu yang miskin dan yang tertindas untuk menerima keadaan mereka yang menyedihkan itu kerana, apabila Yesus datang, semuanya akan menjadi baik.

Ya, dunia kita ini suatu tempat yang telah jatuh, rosak dan tragik—dan tidak ada salahnya merindukan waktu itu apabila Tuhan memperbetulkan dunia ini; apabila Dia membawa pengakhiran kepada ketidakadilan, kesakitan dan kedukaan. Lagi pula, tanpa pengharapan, tanpa janji, kita tidak mempunyai pengharapan sama sekali.

Dalam khotbahNya tentang pengakhiran dunia (lihat Matius 24 dan 25), Yesus menggunakan separuh dari masa pertama ceramahNya memperincikan tentang keperluan untuk melarikan diri, bahkan sampai ke tahap seseorang berkata, “ ‘Dan sekiranya waktunya tidak dipersingkat, maka dari segala yang hidup tidak akan ada yang selamat’ ” (Mat. 24:22).  Namun ini lebih merupakan pengenalan kepada peneranganNya tentang kepentingan janji-janji Tuhan ini.  Untuk menumpukan perhatian semata-mata—atau bahkan yang terutama—pada “melarikan diri” dari aspek pengharapan Kristian untuk masa hadapan adalah  kehilangan beberapa dari idea-idea mendalam yang Yesus cuba sampaikan.

`Baca Matius 24 dan 25.  Dari pembacaan anda, apakah idea-idea terpenting dalam khutbah Yesus ini? Bagaimanakah anda menyimpulkan perintah-perintah Tuhan berkaitan dengan bagaimana kita seharusnya hidup sementara menantikan kedatanganNya?`

Apa yang kita yakini tentang masa depan mempunyai implikas-implikasi penting untuk bagaimana kita hidup sekarang.   Ketergantungan yang sihat kepada janji-janji Tuhan tentang masa depan dunia kita seharusnya menjadi pemangkin kepada keterlibatan yang penuh tenaga, percikan untuk kehidupan yang kaya dan mendalam, dan membuat perbezaan kepada orang lain.

`Bagaimana boleh dan seharusnya harapan dan janji kedatangan Yesus memberi impak kepada bagaimana kita hidup sekarang, terutama dalam konteks menolong orang-orang yang memerlukan?`

#### Pembaca Tambahan: Petikan terpilih dari Ellen G. White

Bilamana kita menyerahkan diri kita sepenuhnya kepada Tuhan, maka tugas-tugas sederhana dan biasa dalam kehidupan rumah tangga akan kelihatan dalam kepentingannya yang benar dan kita pun akan waspada, menunggu kedatangan Tuhan; dan kita harus rajin. Sementara menunggu kita dituntut bekerja; harus ada persekutuan dari yang dua itu. Inilah yang akan membuat keseimbangan tabiat Nasrani, membuat perkembangan yang baik, susunannya seimbang. Janganlah kita merasa bahwa kita harus melalaikan segala sesuatu, serta menyerahkan diri kita untuk merenungkan sesuatu, belajar, atau berdoa; tidak perlu kita terlalu sibuk dan tergesa-gesa dan bekerja dengan melalaikan peribadatan kita sendiri. Menunggu dan berjaga-jaga haruslah dijalinkan. “Jangan malas dalam usaha; hendaklah hati bergembira serta berbakti kepada Tuhan. ” --MKB 21