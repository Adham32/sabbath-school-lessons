---
title: Tidak Ada Lagi Air Mata atau Sakit
date: 12/09/2019
---

`Baca Wahyu 211-5, 22:1-5 dan gunakan beberapa waktu untuk cuba membayangkan bagaimanakah kehidupan seperti yang diterangkan di sini. Mengapakah sukar untuk membayangkan hidup tanpa dosa, kematian, kesakitan dan air mata?`

Penerangan Alkitab tentang hidup tanpa dosa pastinya indah dan mulia, dan tidak sepenuhnya dapat menggambarkan apa yang menanti kita sebenarnya.  Bahkan dalam ayat-ayat ini, penjelasan-penjelasannya adalah lebih kepada apa yang tidak akan ada di sana, daripada apa yang akan ada. Oleh kerana kita mengenali hanya  dunia ini sahaja selama ini, sangat sukar untuk memikirkan dunia tanpa kesakitan dan penderitaan, kematian dan ketakutan, ketidakadilan dan kemiskinan.

Bukan sahaja tidak akan ada lagi hal-hal seperti ini, penerangan ini menambah sedikit tanggapan peribadi: “Dan Ia akan menghapuskan segala air mata dari mata mereka” (Why. 21:4).  Dalam konteks mereka yang telah diselamatkan, belas kasihan Tuhan untuk mereka yang telah menderita selama sejarah manusia mencapai kemuncak dalam satu ayat ini.  Bukan sahaja Dia membawa penghujung kepada penderitaan mreka, Dia sendiri akan mengelap air mata mreka.

Dipukuli dan dilukai oleh hidup yang berdosa dan dunia penuh ketidakadilan dan tragedi, kita boleh melihat dalam buku Wahyu sebuah bayangan proses penyembuhan untuk kita semua yang telah menjadi mangsa kepada dosa dalam banyak cara. Dalam menerangkan pokok kehidupan, Yohanes menjelaskan bahawa “daun pohon-pohon itu dipakai untuk menyembuhkan bangsa-bangsa” (Why. 22:2).  Selain itu, Tuhan menunjukkan bahawa dia mengerti dan mengasihani, apa ertinya menjadi manusia, merasa, mengalami, menyaksikan dan malah terlibat dalam kejahatan dunia ini.  RencanaNya untuk penciptaan semula dunia ini termasuklah memulihkan dan menyembuhkan setiap kita.

Sehingga tiba hari itu, kita berusaha sedaya upaya kita dalam Kristus, melakukan bahagian kita, tidak kira betapa kecil pun ia,  untuk melayani orang-orang di sekeliling kita yang memerlukan apa sahaja yang kita mampu berikan.  Apapun itu—kata-kata yang baik, makanan yang masih suam, bantuan ubat-ubatan, pemeriksaan gigi, pakaian , kaunseling—apa sahaja yang kita boleh lakukan kita harus melakukannya dengan tidak mementingkan diri, dengan penyangkalan diri, dan dengan kasih mengorbankan diri seperti yang ditunjukkan Yesus ketika ia berada di bumi ini.

Sudah tentu, dunia ini akan bertambah teruk dan teruk, walau apapun usaha kita. Yesus mengetahuinya; namun, kebenaran ini tidak menghentikan Dia untuk melayani orang lain, dan ia juga seharusnya tidak menghentikan kita.

#### Pembaca Tambahan: Petikan terpilih dari Ellen G. White

"Di dalam kota Allah, “malam tidak ada lagi di sana.” Tak seorang pun memerlukan atau menginginkan istirahat. Tidak akan ada rasa letih dalam melakukan kehendak Allah dan dalam memberikan pujian bagi nama-Nya. Kita akan selalu merasakan kesegaran pagi. “Dan mereka tidak memerlukan cahaya lampu dan cahaya matahari, sebab Tuhan Allah yang menerangi mereka.” (Wahyu 22:5). Sinar matahari akan digantikan oleh suatu cahaya yang sinar terangnya tidak menyakitkan, namun yang jauh melebihi sinar matahari kita waktu tengah hari. Kemuliaan Allah dan Anak Domba me-menuhi kota suci itu dengan terang yang tidak pernah pudar. Umat tebusan berjalan di dalam kemuliaan hari yang kekal yang tak bermatahari. 

“Dan aku tidak melihat Bait Suci di dalamnya; sebab Allah, Tuhan Yang Mahakuasa, adalah Bait Sucinya, demikianlah juga Anak Domba itu.” (Wahyu 21:22). Umat Allah diberikan kesempatan untuk mengadakan hubungan langsung dengan Bapa dan Anak. “Karena sekarang kita melihat dalam cermin suatu gambaran yang samar-samar.” (1 Korintus 13:12). Kita melihat gambaran Allah dipantulkan seperti dalam cermin, dalam pekerjaan-pekerjaan-Nya di alam dan dalam perhatian-Nya kepada manusia. Tetapi nanti kita akan melihat Dia muka dengan muka, tanpa selubung yang membuat samar-samar. Kita akan berdiri di hadapan-Nya, dan memandang kemuliaan wajah-Nya. --KA 714"

Kita boleh mempunyai suatu pemandangan tentang masa depan, ke-bahagiaan surga. Dalam Kitab Suci dinyatakan khayal-khayal tentang kemuliaan yang akan datang, pemandangan yang digambarkan oleh tangan Allah, dan keadaan-keadaan ini sangat berharga kepada sidang-Nya. Oleh iman kita boleh berdiri di ambang kota yang kekal, dan mendengar sambutan yang sangat ramah yang diberikan kepada mereka yang dalam kehidupan ini bekerja sama dengan Kristus, menganggapnya sebagai suatu kehormatan untuk menderita karena nama-Nya. Sebagai perkataan diucapkan, “Mari hai kamu yang diberkati oleh Bapaku,” mereka membuangkan mahkota mereka pada kaki Penebus, sambil berseru, “Anak Domba yang disembelih itu layak untuk menerima kuasa, dan kekayaan, dan hikmat, dan kekuatan, dan hormat, dan kemuliaan, dan puji-pujian,... Bagi Dia yang duduk di atas takhta dan bagi Anak Domba, adalah puji-pujian dan hormat dan kemuliaan dan kuasa sampai selama-lamanya.” Matius 25:34; Wahyu 5:12, 13. --KR 506