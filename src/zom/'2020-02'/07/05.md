---
title:  ATHU LEH AKIZOPPIH THUTE
date:   13/05/2020
---

Laisiangtho thute in kizoppih nei diudeu hi. Amau guak in dinglo hi. Kammal khat in, a omna laigual sungah kizoppih nei a, tua akizoppihte tawh telkhop masak kul hi. Tua laigual in zong, ama’omna mun, a thucingzaw omlailai hi. Tuapen laikungpu laigelh khenkhat hi a, tuapan khenhpi (chapter)leh khenhpite in omsawnlai hi. Tua ahih manin, thukhatpeuh i telkhialh lohna dingin, kizoppih thute leh laigualte i telphat mahmah kul hi.

`Pian. 1:27 with Pian. 2:7 enkaak in. Tua khitciang Pian. 2:15–23 simin. Hebrew te’n “mihing” acihna Adam pen, a kizoppih thukhempeuh tawh koibangin telthei ding hiam?`

Piancil 1:27 ah mihing a piansakna pahtawina in, baracih kammal kigenphapha mukhin hihang.Mihing zong a kizoppih kammal “pasal leh numei” cih omleuleu hi. Hebrew pau in adam cihpen, hiteng lianah, mihing i hihna ci in telkul limlim hi. Piancil 2:7 ah adam laimalpen “leivui” pan Adam a piansakna (Hebrew pau in adamah) kawk hi. Tualai in Eve piangnailo ahih manin pasal Adam bekmah a cihna ahihi.Chapter 2 a kizopna ah zong adam “mihing” (Pian. 1:27) leh pasalpa Adam(Pian. 2:7) ci in kilamdang hi.Adam pen nungsang ciangin, khanggui kisuutna ah, (Pian. 5:1-5; 1Khangtangthu 1:1; Luka 3:38) sungtengah Zeisu acihna hi a, “Adam nihna” (Rome 5:12-14) hongsuak hi.

Laimal Adam muntuamkhat ah a ombangin, Adamleh Eve ki piansakna zong, a zaizaw in Piancil 1-2 sungah kiciamteh hi. A kicingzaw i cihcih pen ahihi. Tua sungah kamphenpa in ngiim na, ngaihdaan leh khantohdaan khawng zong helsuk hi. Piancil 2: 4-25 sungtengpen piansak nathu ciaptehna nihna peuh kici in, a ngiimna taktakbel kitumdang a, maikal ah ihsin ding hi. A ciapteh na munnihtuak ah mihing kipatdaan hilhcianna omtuak uhhi.

`Pasal leh numei tegel pen Pasian khutngiat tawh kibawl cih i thei khinzo hi.Tulai “leitung pilna” in, ei leh ei amawkpian a cih pongmawk, a haihuaina bang hong theisak hiam? (1Corinth 1:20).`