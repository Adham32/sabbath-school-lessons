---
title:  Ho Folisoa Monna oa Seritsa
date:   16/07/2018
---

Ho liketso 3:1, Petrose le Johanne ba ea tempeleng bakeng ea tšebeletso ea thapelo ea hora ea boraro. Sena se senola semelo sa Bojude sa tumelo ea kereke nakong ena ea pele. Ke hore, Baapostola ba ne ba sa ee tempeleng ho ea ruta kapa ho etsa barutuoa ba bacha empa feela hobane e ne e le Bajude, ’me ka hoo ba ne ba ntse ba tšepahetse bo-Judeng ba bona (Liketso 20:16, 21:17–26), bonyane ho fihlela motsotsong ona. Moo teng ba etsa mohlolo o makatsang (Liketso 3:1–10), o ile oa nea Petrose monyetla oa ho ruta thero e ’ngoe.

`Bala Liketso 3:12–26. Ke lintho life tseo Petrose a tiisang therong ea hae?`

Lintlha tse kholo tse hlano li ne li hlalohanya thuto ea Bokreste ea pele: Jesu e ne ele Mesia ea utloisoang bohloko (Liketso 3:18); Molimo o mo tsositse (Liketso 3:15); Jesu o phahamiselitsoe leholimong (Liketso 3:13); O tla khutla hape (Liketso 3:20); ’me le pako e ea hlokeha tšoarelong ea libe (Liketso 3:19).

Ka litsela tse ngata, ona ke moaletsa o tšoanang oo re u isang lefatšeng, leha boemo bo se bo fetohile. Baapostola ba ne ba ntse ba le bo-Judeng, ha ho e-na le hore ba fetole bolumeli batho ba neng ba lokela ho “tloha” mokhoeng oa selekane sa khale ho ea ho se secha. E le karolo ea batho ba Molimo, ba ne ba lokela ho amohela Mesia le ho ba le maiphihlelo a tsoalo e ncha e latelang kamohelo ea ’nete ea Jesu.

Ha joale, leha boemo bo fapane haholo, molaetsa o ntse o tšoana hantle: Kreste o shoetse libe tsa rōna, o ile a tsoha, ’me o tla khutla hape. Sena se bolela hore, joale re ka fumana pholoho eena. Le boemong ba melaetsa ea mangeloi a mararo a Tšenolo 14, Jesu Kreste ea thakhisitsoeng, Jesu Kreste ea tsohileng, le Jesu Kreste ea khutlang e lokela e be khubu ea ka moo re phatlalatsang melaetsa eo.

><p></p>
>“Hara bohle ba ipitsang Bakreste, Masala e lokela hore e be ona ho feta a phahamisang Kreste ke pal’a lefatše. Phatlalatso ea molaetsa oa lengeloi la boraro e mema phatlalatso ea ’nete ea Sabatha. ’Nete ena, 'moho le tse ling, li keneletse molaetseng o lokelang ho phatlalatsoa; empa khubu ea khoheli, Kreste Jesu, ha a lokela ho sala ka thoko. Ke sefapanong moo mohau le ’nete li kopanang teng, le ho loka le khotso li akanang. Moetsalibe o lokela a tataisetsoe ho sheba Golgotha; ka tumelo e bonolo ea ngoana o lokela ho tšepa ho loka ha mopholosi, a amohele ho loka ha hae, le ho lumela mohau oa hae.”—Ellen G. White, Gospel Workers, pp. 156, 157.