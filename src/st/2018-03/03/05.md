---
title:  Ananiase le Safira
date:   18/07/2018
---

Ho tlisa lintho ’moho kerekeng ea pele ho ne ho sa tlame; ke hore, e ne e se mokha o beiloeng oa ho ba setho. Empa, ho ne ho na le mehlala e ’maloa ea ho ho fana ka boikhethelo ho ileng ha khothatsa sechaba sohle. O mongo a mehlala e joalo ke oa Barnabase (Liketso 4:36, 37), o tla bapala karolo ea bohlokoa ha morao bukeng mona.

Leha hole joalo, ho ne ho na le mehlala e fosahetseng e neng e tlisa tsitsipano bonngoeng ba kereke ho tsoa ka hare, hona ka nako eo khanyetso ho tsoa kantle e qalileng.

`Bala Liketso 5:1–11. Ke lithuto life tsa pale ee?`

Leha Luka a sa re fa lintlha kaofela, ha ho tika-tiko hore bothata ba mantlha ba Ananiase le Safira e ne e se teko ea ho ipolokela chelete empa ho etsa thetso hara baena. Sebe sa bona ha se tholoana ea ketso e foufetseng empa ba morero o raliloeng ka hloko, ketso ea ka boomo “holeka Moea oa Morena” (Liketso 5:9). Ba ne ba sa tlangoa ho rekisa thepa ea bona le ho fana ka chelete ho kereke. Ka hona, ha ba itlama ho etsa seo, mohlomong ba ne ba etsa seo ka thahasello tsa bona feela, mohlomong le ho leka ho fumana tšusumetso hara baena holima se bonahalang e le ketso ea ho fana e ka rorisoang.

Sena mohlomong se ka thusa ho hlalosa hore na ke hobaneng Molimo a ile a ba otla ka thata hakalo. Leha tloaelo eo ea bophelo ba kereke e tlisitsoe ke kholiseho ea hore Jesu oa tla kapele, ketso e joalo ka eo ea Ananiase le Safira boemong bo qalang hakaalo e ka senya bohlokoa ba botšepehi ho Molimo le hoba le tšusumetso e mpe hara balumeli. Taba ea hore ha ho boleloe letho ka ho fanoa ha monyetla oa hore Ananiase a bake, joalo ka boemong ba Safira (Liketso 5:8), e ka ’na eaba ke ka lebaka la bokhutšoanyane ba tlaleho ena.

Taba ke hore, ho tloha qalong ho isa qetellong, ba entse sebe, ’me sebe ke taba e thata mahlong a Molimo (Ezek. 18:20, Ba-Roma 6:23), leha e ba ha a se otle hang-hang kamehla. Haele hantle, kotlo eo hangata e chechisoang e lokela hore hopotsa hore Molimo o mohau (2 Pet. 3:9).

`Hobaneng re lokela ho ba hlokolosi ka ho kuputsaka marole, joalo ka litho tsee tse peli tsa kereke ea pele ha li entse?`