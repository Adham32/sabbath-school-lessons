---
title:  Ho Ithuta Haholonyane
date:   20/07/2018
---

“Re liqhoku, tse siiloeng ke Morena oa rōna ea sieo ka tlhokomelo ea ntlo ea hae le lithahasello tsa hae, tseo a tlileng lefatšng lena ho li sebeletsa. O khutletse leholimong, a re siea re le taolong, ’me o re lebelletse hore re lule re lebelletse ho hlaha ha hae. Ha re tšepahalleng seo re se tšepetsoeng, esere ka ho tla kapele a re fumana re sa robetse.”—Ellen G. White, Testimonies for the Church, vol. 8, p. 37.

“Batho ba hloka ho hopotsoa khalalelo ea likano tsa bona le boitlamo ba bona mosebetsing oa Molimo. Boitlamo boo ha bo ea lokela ho nkoa e le ntho e tlamang le tšepiso ho tsoa ho motho e mong ho ea ho e mong. Empa na tšepiso e ba le boleng bo tlase khalalelong hoba feela e entsoe ho Molimo? Hobane feela e haelloa ke mantsoe a bahlalefi, ’me e ke ke ea kenngoa tšebetsong ka molao, Bakreste ba tla nyatsa boikarabello ba bona boo a faneng ka lentsoe la hae? Haho tokomane ea molao kapa boitlamo bo fetisang ho tlama ho feta boitlamo bo entsoeng mosebetsing oa Molimo.”—Ellen G. White Comments, The SDA Bible Commentary, vol. 6, p. 1056.

`1. Hara lintho tse ling tse ngata, Jesu o sietse barutuoa ba hae mekolokotoane e ’meli: tebello ea ho khutla ha hae haufinyane le thomo ea ka lefatše lohle. Ke joang lintlha tsee tse peli li amang katamelo ea rōna thomong le pitso ea ho ruta evangeli lefatšeng?`

`2. Motho e mong o kile a re: “re lokela ho ba malala-a-laotsoe joalo ka ha eka Jesu o tla Kajeno empa re tsoele pele ho sebetsa [thomong ea kereke] joalo ka ha eka o tla nka lilemo tse lekholo pele a tla.” Ke bohlale bo fe bo fumanoang moo, ’me ke joang re ka e kenyang tšebetsong pitsong ea rōna bophelong?`

`3. Hobaneng bophelo, lefu le tsoho, le ho khutla ha Jesu e lokela ho ba khubu ho sohle seo re se rutang? Kapa e shebe ka tsela ena: Ke molemo ofe o teng ho ruta ho se na liketsahalo tsee?`

`4. Ke eng seo pale ea Ananiase le Safira e se rutang ka ho re na ho thata ha kae ho rōna ho tseba lipelo tsa ba bang, e ka ba hantle kapa ha mpe?`

`5. Ke bo-mang bo-Gamaliele ba kajeno bao u ba tsebang? Kapa, mohlomong, uena u ka ba boemong ba ho bapala boemo boo ho ba bang? Ka tsela efe kapa efe, ka sehlopheng buang ka linako le ho fanana mehlala ea ka moo ho fana kapa ho amohela keletso e bohlale ho ileng ha e-ba molemo. Ke lithuto life tseo re ka ithutang tsona moo?`