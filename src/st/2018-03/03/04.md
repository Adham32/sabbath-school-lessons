---
title:  Ho Hlaha ha Khanyetso
date:   17/07/2018
---

Ho ne ho so ee kae ho fihlela ha katleho ea kereke e fumana khanyetso ho tsoa ho ba bang ba baetapele Jerusalema. Tempele ea Jerusalema e ne e tsamaisoa ke moprista e moholo le batlatsi ba hae, bao boholo ba bona e neng e le Basaduse. Moprista e moholo hape e ne e le mookameli oa lekhotla la Sanhedrine, leo matsatsing ao le neng le bopiloe haholo ka Basaduse le Bafarisi. Hobane Basaduse ba ne ba sa lumele tsohong, ba ile ba thokoleha haholo hore Petrose le Johanne ba ne ba ruta hore Jesu o tsohile bafung. Ba tšoaroa ke balebeli ba tempele, Baapostola bana ba koalloa ho isa letsatsing le latelang, ha ba tlisoa ka pele ho lekhotla (Liketso 4:1–7).

`Bala Liketso 4:1–18. Ha ba botsoa hore na ke ka matla a mang a ba entseng seo, Petrose o ile a arabela joang? Ke molaetsa ofe oo re u tholang ho seo Petrose a se boletseng hore baetapele ba se fumane e le tšoso?`

Qholotso ka matla e tlisoang ke baetapele ba Bajudee supa khathatseho ka matla. Petrose, leha hole joalo, a phatlalatsa e seng feela hore mohlolo o entsoe ka lebitso la Jesu empa hape hore topollo e tsoa ho eena feela. Baapostola ba ne ba le kapele ho lekhotla le phahameng la se-Juda; empa, ba ne ba le bosebeletsing ba matla a ka holimo. Banna bana ba ne ba le bonolo, ba sa ruteha, e le ba-Galelea, batšoasi ba lihlapi; ka hona, sebete sa bona le ho tiea ha bona ha makatsa ba neng ba le moo. Leha baetapele ba ne ba sa e hlokomele, taba e ne e le hore Baapostola ba ne ba tletse ka Moea o Halalelang, hantle joalo kaha Jesu a ne a boletse (Matt. 10:16–20).

Ntle le ho khona ho latola mohlolo oo—monna ea folisitsoeng hape o ne a le teng hore bohle ba ’mone—ba Sanhedrine ba laela Baapostola ho khaotsa ho ruta. Ba ne ba tšaba molaetsa, joalo kaha ho tuma ho ntse ho eja setsi ha lequloana lena. Ka ho hloleha ho hlahlobisisa bopaki hantle, ba lumella ho nka lehlakore le takatso ea ho itšireletsa ho laola liketso tsa bona.

Mantsoe a ho qetela a Petrose ke a mang a bohlokoa a buka ea liketso: “‘A ho ahlole lōna hore na ke taba e lokileng pel’a Molimo ho utloa lōna ho fetisa Molimo na? Hobane ha e le rōna, ha ho ka moo re ka lesang kateng, ho bolela tseo re li boneng le tseo re li utloileng” (Liketso 4:19, 20).

`Nahana ka takatso ea matla le hore e ka ba kotsi ha kae, boemong bofe kapa bofe, kae kapa kae. Re le Bakreste ba bilelitsoeng ho ba bahlanka, hobaneng re lokela ho ba hlokolosi ka khoheli ea matla?`