---
title:  Bophelo Kerekeng ea Pele
date:   14/07/2018
---

### Bakeng sa Thuto ea Beke ena, Bala:
Liketso 2:42–46; Liketso 4:34, 35; Liketso 3:1–26; Liketso 4:1–18; Liketso 5:1–11; Liketso 5:34–39.

><p>Temana ea Khopolo</p>
>“Ba ne ba tiisetsa tempeleng ka matsatsi ’ohle, ba le pelo e le ’ngoe; enere ha ba e-tsoa tlung e ’ngoe, ba ne ba kena ho e ’ngoe, ba ntse ba ngoatha bohobe; ba ne ba e-ja lijo ka thabo le ka lipelo tse monate, ba boka Molimo, ’me ba khahlisa sechaba kaofela” (Liketso 2:46, 47).

Ho potlaka ha kereke ea pele ho ne ho ke ke ha matla. Tsela eo Jesu a ileng a araba potso e malebana le ho thehoa ha ’muso oa Mesia, a siea taba ea nako e bulehile (Liketso 1:6–8), e ka utloisisoa e ka bolela hore tsohle li itšetlehile ho tleng ha Moea le ho phetheleng thomo ea boapostola. Joale, ha Pentekonta e tla, balumeli ba pele ba ile ba nahaha hore sohle se phethiloe: ba ne ba amohetse Moea le ho arolelana evangeli le lefatše lohle. E seng hore Baapostola ba ne ba tsoile Jerusalema le ho ea ka lefatše lohle, empa lefatše le ne le tlile ho bona (Liketso 2:5–11).

Ho etsahetseng ha morao e bile ho lahla lerato la lintho tsa lefatše. Ba utloa hore nako e khutšoanyane, ba rekisa sohle seo ba nang le sona le ho inehela ho ithuteng le ho phutheheng ’moho ha ba ntse ba tsoela pele ho paka ka Jesu, empa Jerusalema feela. Bophelo ba hoba ’moho, mokhoa oo ba o qalileng, leha o ne o le matla ho thuseng ba bahloki, ha morao oa ba fetohela bothata, ’me Molimo o ne a lokela ho kena lipakeng ho boloka bonngoe ba kereke. Ena hape e bile nako eo ba ileng ba iphumana ba tobane le khanyetso. Empa le hara eona, tumelo ea bona ea lula e sa sisinyehe.

_*Ithute thuto ea beke ena ho lokisetsa Sabatha, 21 Phuptjane 21._