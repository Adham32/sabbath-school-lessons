---
title:  Tšoaro ea Bobeli
date:   19/07/2018
---

Ha e ba Baapostola ba ka sebelisoa ho tlisa kahlolo ea Molimo holima sebe, joalo ka ho Ananiase le Safira, ba ka sebelisoa hape ho tlisa mohau ho baetsalibe. Bosebeletsi ba bona bo matla ba pholiso (Liketso 5:12–16) e ne e le bopaki bo tšoarehang ba hore Moea oa Molimo o ne o sebetsa ka bona. Hore le seriti sa Petrose, ho ne ho lumeloa, hore se ka folisa batho, ho ea makatsa. Se haufi se tšoanang lievangeling ke ea mosali ea ileng a folisoa ka ho ama qola ea kobo ea Jesu (Luka 8:43, 44). Luka, leha hole joalo, ha a bolele hore na seriti sa Petrose se ne se na le matla a pholiso na, empa e le hore batho ba ne ba nahana joalo. Empa, leha e ne e ba litumela-khoela li ne li keneletse, Molimo o ne a tla ’ne a bonahatse mohau oa hae.

Ha Baapostola ba tlala ka Moea, ke moo meeka le mehlolo e neng e ngatafala, le baetapele ba bolumeli ba neng ba tlala ka mona. Sena se ile sa etsa hore ba tšoare Baapostola lekhetlo la bobeli (Liketso 5:17, 18). E bile ka mor’a ho tsoa ha bona ka mohlolo (Liketso 5:19–24) le puo e ’ngoe e matla ka Petrose, a tiisa hore ba lokela ho “utloa Molimo ho e-na le batho” (Liketso 5:29), hore moo ba bang ba baholo ba ileng ba qalella ho nahana hore mohlomong tšusumetso e kaholimo ho matla a botho e tšebetsong mona.

`Bala Liketso 5:34–39. Ke joang Gamaliele a ileng a leka ho tlosa ba-Sanhedrine ho bolaeeng Baapostola?`

Lekhotla la Sanhedrine le ne laoloa ke ba-Saduse, ka Bafarisi bao e neng le lequloana le lenyenyane empa le matla. Gamaliele e ne e le emong oa Bafarisi le moruti oa molao. O ne a nketsoe holimo hoo hara Bajudea bileng a tsejoa e le “Rabboni” (“tichere ea rōna”), ho e-na le “Rabbi” (“tichere ea ka”). Paulose e ne e le e mong oa barutuoa ba hae (Liketso 22:3).

Gamaliele a hopotsa maquloana a mang a borabele a mabeli Israeleng haufinyane nalaneng ao le oona a ileng a ikhulela bolateli le ho baka moferefere. Baetapele ba teng leha hole joalo ba ile ba bolaoa ’me balateli ba bona ba qhalanngoa. Thuto eo a tlang le eona ke hore haeba lequloana lena la Bokreste ke la batho, le tla fela haufinyane. Ka lehlakoreng le leng, haeba ke la Molimo, joalo kaha Baapostola ba bolela, ke joang ba ka tšepang hore ba ka le hlola? Keletso ea Gamaliele e hlola. Baapostola ba ile ba shaptjoa ’me hang hape ba laeloa hore ba se ka ba bolela ka lebitso la Jesu.

`Pale ee e re bolella eng ka keletso e hlokehang e thusang e le molemo e ka bang kateng? Ke joang re ka ithutang ho buleha ho fumaneng keletso leha e sa tle le seo re sa ikemisetsang ho se utloa?`