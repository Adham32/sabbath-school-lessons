---
title:  Neo ea Maleme
date:   09/07/2018
---

Ho Liketso 2:4, neo ea moea e ile ea bohanatsoa ka ho bua ka maleme. Empa, neo ena e ne e le e ’ngoe ea tse ngata tsa moea (Liketso 10:45, 46; 19:6). Tse ling li kenyeletsa ho bolela bokamoso (Liketso 11:28), lipono (Liketso 7:55), puo e susumelitsoeng (Liketso 2:8, 28:25), pholiso (Liketso 3:6, 12; 5:12, 16), le ho tlotsetsoa bosebeletsi (Liketso 6:3, 5). Neo ea maleme ka Pentekonta ha e ea ka ea hlaha hobane e ne e fetisa ka bohlokoa kapa e le bopaki ba neo ea Moea. E ile ea bonahatsoa e le ho thakhola thomo ea kereke ea ka lefatše lohle. Ke hore, pitso e fanoeng ho Liketso 1:8 e ne e hloka neo ea maleme. Ha e ne e ba Baapostola ba ne ba lokela ho tšela meeli ea bochaba ’me ba fihlele lipheletso tsa lefatše ka evangeli, ba ne ba tla hloka hore ba bua ka lipuo tsa bao ba hlokang ho utloa seo ba se bolelang.

`Bala Liketso 2:5–12. Ke bopaki bofe bo supang hore ka Pentekonta Baapostola ba ne ba lipuo tse neng li le teng ka nako eo?`

Ho hakanngoa hore ngoaha-kholong ea pele e-ne e ka ba Bajude ba limillione tse robeli ho isa ho tse leshome ba neng ba phela lefatšeng, ’me ke ba ka fihlang mashomeng a tšeletseng lekholong ba neng ba lula kantle ho naha ea Judea. Empa, boholo ba ba neng ba le Jerusalema bakeng sa mokete, ba ne ba tsoa linaheng tsa Balichaba ’me ba ne ba sa bue se-Aramaic, puo ea Badujea Judea ka nako eo. Ha ho tika-tiko hore ba bangata ba ba ileng ba sokoloha ka Pentekonta e ne e le Badujeho tsoang linaheng tse ka mathoko bao joale ba neng ba ka utloa evangeli ka lipuo tseo ba tsoaletsoeng ho tsona. Hore barutuoa ba buile ka lipuo tse teng tsa Balichaba, e seng ka puo e sa tsejoeng, ho pakoa ke lentsoe dialektos (Liketso 2:6, 8), le bolelang puo ea sechaba se itseng kapa tikoloho e itseng (bapisa le 21:40, 22:2, 26:14). Ho hlakile hee, hore ba ne ba bua ka lipuo tsena tse fapakaneng. Mohlolo e ne e le hore le ba-Galelea feela tjena, joale ba ka bua ka puo eo, lihora pejana, baneng ba sa e tsebe. Bajude bao ba lehae bao e ileng ea ba lipaki tsa sena, ba ne ba sa tsebe lipuo tsena, tlhaloso feela e ka utloahalang e ka ba hore Baapostola ba ne ba tahiloe, ba bua melumo e makatsang e neng e sa etse kelello ho bona. “Empa ba bang ba soma, ba re: ‘Ba khotše veine e tsoai’ ” (Liketso 2:13).

`Tšenolo e matla ea Molimo e etsahala ka pel’a mahlo a bona mona, ’me batho batho bana ba nahana hore feela ke ketso ea botaha ? Ke joang re ka bang hlokolosi hore re se ke ra foufala semoeeng le rōna?`
