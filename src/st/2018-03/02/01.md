---
title:  Pentekonta
date:   07/07/2018
---

### Bakeng sa Beke ena, Bala:
Liketso 2:1–4, Johanne 14:16, Liketso 2:5–13, Joele 2:28–32, Liketso 2:22–39, Pes. 110:1–3.

><p>Temana ea Khopolo</p>
>"Molimo o tsositse Jesu eo; ’me rōna kaofela re lipaki tsa taba eo. Eitse hobane a phahamisetsoe letsohong le letona la Molimo, a nke pallo ea Moea o Halalelang ho Ntat’ae, o qhatsitse seo le se boneng, le se utloang joale” (Liketso 2:32, 33).

Pentekonta” e tsoa lentsoeng lena pentēkostē, lebitso la se-Gerike bakeng sa mokete oa se-Juda oa libeke (Exoda 34:22); hape o tsejoa e le mokete oa lithakangoaha (Num. 28:26). Lentsoe leo le bolela “mashome a mahlano” ’me le nkiloe tabeng ea hore mokete o ne o ketekoa letsatsing la bo mashome a mahlano ho tloha letsatsing la ho tsokotsa ngata letsatsing la pele ka mora paseka. E ne e le letsatsi la thabo le teboho, ha bana ba Israele ba tlisa ka pel’a Morena “lilopotsia tsa kotulo ea koro” (Exoda 34:22).

Mokete oo eaba pontšo e lokelang ea kotulo ea pele ea semoea ka hara kereke ea Bokreste, ha Moea o Halalelang o ne o tšolleloa ka khaphatseho e fetisang, ’me batho ba likete li tharo ba kolobetsoa ka letsatsi le le leng (Likeso 2:41). Ho latela nyolohelo ea Jesu le ho nkeloa ha hae leholimong, tšollelo ena ea Moea e ile ea ba ketsahalo e fetisang matla a botho ho fetola Baapostola ho tloha ho batho feela ba tloaelehileng ba ba-Galelea ho ba isa ho banna ba sebete ba kholiseho ba neng ba tla fetola lefatše.

_*Ithute thuto ea beke ena ho lokisetsa Sabatha, 14 Phuptjane._ 