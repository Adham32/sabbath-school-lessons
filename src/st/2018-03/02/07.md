---
title:  Ho Ithuta Haholoanyane
date:   13/07/2018
---

Ho tšolleloa ha Moea o Halalelang ka Pentekonta ho senotse ’nete e mahlonoko ka se etsahetseng leholimong le ka moo Molimo Ntate a a mohetseng sehlabelo sa Kreste kateng bakeng sa libe tsa lefatše. Tšollelo ea Moea e botšitse, hape, hore mosebetsi oa Kreste leholimong bakeng sa rōna, ho ipapisitsoe le sehlabelo sa hae lefatšeng, joale o hlomamisitsoe. Liketsahalo tsena tse hlollang ke litšenolo tse ngata tsa linnete tse molemo tsa hore leholimo le lefatše li hokahane ka tsela eo re ke keng ra utloisisa ha joale. “Nyolohelo ea Kreste leholimong e ne e le pontšo ea hore balateli ba hae ba lokela ho amohela tlhohonolofatso e tšepisitsoeng. . . . ha Kreste a feta ka likhoro tsa leholimo, o ile a hlomamisoa hara litlatse le khumamelo ea mangeloi. Hang hoba mokete ona o phetheloe, Moea o Halalelang oa theohela ho barutuoa menono e phallang, ’me ruri Kreste o ile a tlotlisoa, ka khanya eo a neng a na le eona pele le Ntate ho tloha bosahlaheng. Tšollelo ea Pentekonta e ne le puisano ea leholimo hore tlhomamiso ea molopolli e phethiloe. Ho latela tšepiso ea hae o rometse Moea o Halalelang ho tsoa leholimong ho tla ho balateli ba hae e le pontšo ea hore, e le moprista le Morena, o amohetse matla ohle leholimong le lefatšeng, ’me joale ke motlotsuoa holima sechaba sa hae.”—Ellen G. White, The Acts of the Apostles, pp. 38, 39.

**Lipotso tsa Puisanop**
`1. Ke eng ea Pentekonta eo kereke ea ka e lebellang bophelong ba eona kajeno? Ke eng se ka phethoang, ke sefe se ke keng sa phetoa?`

`2. Lula haholo tabeng ea hore Petrose o entse tsoho ea Jeso karolo e bohlokoa hoo ea molaetsa oa hae oa Pentekonta. Se entseng hore tsoho e be ntho e makatsang ka ho fetisisa ke hore ho sa natsoe litebello tsa bo-Mesia tsa Se-Juda tse neng li le teng ka nako eo, ho ne ho se ea lebelletseng hore Mesia a ka tsoha bafung. Seo se ne se se semoeeng sa mang kapa mang; e ne e se seo ba neng ba lebeletse ho tla ha Mesia ba neng ba se hopotse. Ke lithuto life tseo re ka ithutang tsona moo ka moo re hlokang ho tseba seo Bibele e se rutang, khahlanong le lithuto tse tumileng tsa joale?`

`3. Liketso 2:38 e buile ka tlhoko ea ho kolobetsoa. Na se se bolela hore mang kapa mang ea lumetseng ho Jesu e be o shoa pele a kolobetsoa, o se a ntse a lahlehile? Buella karabo ea hao.`
