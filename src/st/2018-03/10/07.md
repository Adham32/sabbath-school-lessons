---
title:  Ho Ithuta Haholoanyane
date:   07/09/2018
---

“Katleho e neng e latela thuta ea Evangeli e ile ea tsosa bocha khalefo ea Bajude. Ho hlaha liqoleng tsohle ho ne ho tla litlaleho tsa khaso ea thuto ena e ncha eo ka eona Bajude ba neng ba lokolloa polokong ea litokelong tsa melao ea mekete le Balichaba ba ne ba fuoa menyetla e lekanang le ea Bajude e le bana ba Abrahama. . . . polelo ea hae [Paulose] e hlakileng e matla, ‘Ha ho sa le mo-Gerike leha e le Mojude , leha e le lebollo leha e le boqai’ (Ba-Kolose 3:11), e ne e nkoa ke lira tsa hae e le nyefolo e tšabehang, ’me ba ne ba ikemiselitse hore lentsoe la hae le lokela ho khutsisoa.”—Ellen G. White, The Acts of the Apostles, p. 390. “’Me o ne a ke ke a itšetlehe ka kutloelo bohlolo le tšehetso ea bona balumeli tumelong. Bajude bas a lumeleng ba neng ba latetse ka hloko mehlaleng ea hae, ba ne ba sa ka ba hata butle ho fetisa litlaleho tse seng monate ka eena ho ea Jerusalema, bobeli ka seqo leka mangolo, malebana le mosebetsi oa hae; ’me ba bang, le bona ba Baapostola le baholo, ba ne ba amohetse litlaleho tsena e le ’nete, ba se ke ba etsa letho ho li hanyetsa, ’me ba se ba se ke ba leka ho ikamahanya le eena.”—Page 398.

**Lipotso tsa Puisano:**

`1. Barutuoa ba leshome le metso e ’meli bao Paulose a kopaneng le bona Efese e ne e le balateli ba pele ba Johanne mokolobetsi bao e neng e se e le balateli ba Jesu (Liketso 19:1–7). Hobaneng o nahana hore ho nepahetse ho sebelisa sekha see ho tšehetsa kolobetso ea bobeli ho Bakreste—bao ba seng ba kolobelitsoe ka ho qoelisoa—ho tsoa likerekeng tse ling ba tlang ho ikopanya le tumelo ea Baleti? Na hona le bohlokoa tabeng ea hore e be Apollose h’a ka a kolobetsoa hape?`

`2. Nahana ka boemo ba Paulose. O latoloa ke batho ba habo ba sa lumeleng ho Jesu. Le ke Bajude ba lumelang ho Jesu, ba bangata ba talima Paulose ba na le khoao, ho hloka tšepo, hobane ba nahana hore o senya “meoloane.” Boholo ba bahetene ba hloile Evangeli eo a e phatlalatsang. E be joale? Ha beng Paulose a ile tiisetsa, le hara khanyetso? Leha re se bo-Paulose, re ka inkela eng paleng ea hae?`

`3. Nahana ka likhang tse ling tseo batho ba li sebelisang ho leka ho tiisa hore Sa atha e fetoletsoe ho Sontaha kapa ha esa tlama. Re arabela joang likhang tseo ’me re etsa hoo ho bontša hore kutlo ho Sabatha ha e bolele hore re tlasa molao ho feta ha re boloka melao e meng e robong; ke hore, haeba re utloa ka tumelo le kutloisiso moo tšepo ea rōna ea pholoho e lutseng teng?`