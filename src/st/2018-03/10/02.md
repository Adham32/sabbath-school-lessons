---
title:  Efese Karolo ea I
date:   02/09/2018
---

Liketso 18:24–28 e tlaleha hore ha Paulose a ntse a le tseleng ho ea Efese, molumeli oa Mojude ea bitsoang Apollose a tla motseng. E ne e le monna ea buang hantle ea tsebang mangolo hantle. Hore e be Apollose e ne e le molateli oa Jesu e hlakile ho latela ka moo Luka a mo hlalosang kateng: “Monna eo o ne a rutiloe tsela ea Morena; o na a bua ka moea o nang le cheseho, a ruta litaba tsa Morena ka temoho” (Liketso 18:25). Empa, o ne a tseba kolobetso ea Johanne feela. A kolobelitsoe ke Johanne mokolobetsi, Apollose o ile a tsebana le Jesu nakong ea bosebeletsi ba hae bophelong lefatšeng, empa o tlameha e be o ile a tloha sebakeng seo—mohlomong a khutlela Alexandria—pele ho liketsahalo tsa Pentekonta. Sena se bolela hore na ke hobaneng ha Akila le Prisilla ba tla mo ruta haholoanyane. Leha a ne a khona ho bontša ho tsoa mangolong hore Jesu e ne e le Mesia oa Iseraele (Liketso 18:28), Apollose o ne a hloka chorisa tsebo ea hae ka lebaka la tse seng lietsahetse Bokresteng esale Jesu a sebeletsa. Leha hole joalo, Akila le Prisilla ba ile ba etsa se fetang bakeng sa Apollose: le balumeli ba bang ba Efese, ba mo nea lengolo la khothaletso le eang ho likereke tsa Akaia (Liketso 18:27), e leng se ileng sa molumella ho ba le bosebeletsi bo matla Korinthe (1 Ba-Kor. 3:4–6, 4:6, 16:12). 

`Bala Liketso 19:1–7. Ho etsahetse’ng ka Paulose ha a fihla Efese?` 

Pale ea Apollose e hokahane le batho ba leshome le metsi e ’meli ea batho bao a kopaneng le bona Efese ho fihleng ha hae motseng oo, hobane boemo ba bona bo ne bo tšoana haholo. Tlhaloso ea bona e le “barutuoa” (Liketso 19:1) le potso ea Paulose ho bona (Liketso 19:2) ka ho hlaka li hlakisa hore e ne se ntse e le balumeli ho Jesu. Ka tsela e tšoanang karabo ea bona ho Paulose e bontša seo, ka mokha o tšoanang le Apollose, e ne e le barutuoa ba pele ba Johanne bao e bileng ba Jesu ntle le hoba le maiphihlelo a ba Pentekonta. Ba ne batlo ba le monyetla oa ho natefeloa ke maiphihlelo a tebileng le Morena. “Ho fihleng ha hae Efese, Paulose a ile a fumana baena ba leshome le metso e ’meli, bao, joalo ka, e bileng barutuoa ba Johanne mokolobetsi, ‘me joalo ka eena ba fumane tsebonyana ea thomo ea Kreste. Ba ne ba sena bokhoni ba Apollose, empa ka cheseho e tšoanang le tumelo, ba ne ba batla ho hasa hohle tsebo eo ba e amohetseng.”—Ellen G. White, The Acts of the Apostles, p. 282. 

Re lokela ho talima kolobetso ea bona e ncha ka leseli lena le ikhethang. Ba ne basa tsoe kerekeng e ’ngoe ea Bokreste, kapa hona ho sokoloha bocha. Ba ne ba mpa ba kenngoa Bokresteng ka botlalo. Hore e be ba amohetse Moea le ho bua ka maleme mohlomong ho bolela hore e ne e le barumuoa ba Bakreste, joalo ka Apollose, bao joale ba filoeng matla ka botlalo ho paka ka Jesu Kreste hohle moo ba eang teng.