---
title:  Leeto la Boraro la Boromuoa
date:   01/09/2018
---

### Bakeng sa thuto ea beke ena, bala
Liketso 18:24–28; Liketso 19; Liketso 20:7–12, 15–27; 2 Cor. 4:8–14; Liketso 21:1–15.

><p>Temana ea Khopolo</p>
>“Empa ha ke re letho ka tsona, le bophelo ba ka ha ke bo hlokomele, ke re, ke mp eke qete leeto la ka thabo, letšebetso eo ke e laetsoeng ke Morena Jesu,e leng ho tiisa Evangeli ea mohau oa Molimo” (Liketso 20:24).

Tlaleho ea Luka ea leeto laboraro la Paulose le qala ho potlakiloe. Temana e re ka mora ho qeta nakoana Antioke, khubu ea maeto a Paulose, moapostola o itokisetsa leeto le leng hape, a feta “hlomahanyo linaha tsa Galatia le Frigia, a ntse a tiisa barutuoa kaofela” (Liketso 18:23). Joale, limaele tsa pele tse 1,500 tsa leelto li nkoa ke polelo e le ’ngoe. Ke hobane moo leetong le lebang teng ke Efese, moo Paulose a nkileng nako e ngata ho feta motse ofe kapa ofe nakong ea maeto a hae. Ka leihlo la boevangeli, bosebeletsi Efese bo ile ba ba le tholoana tse kholo; ho ruta ha Paulose ho ile ha fihlela profinse eohle ea Asia (Liketso 19:10, 26). E bile ka nako e kang ena hore likereke tsa Colossae, Hierapolis, le Laodicea li ileng tsa theha, mohlomong ka Ephafarase (Ba-Kol. 4:12, 13), e mong oa basebesi ’moho le Paulose (Ba-Kol. 1:7, Fil. 23). 

Sa ho hopola ka leeto lena ke hore ke la ho qetela la Paulose le tlalehoang ho Liketso. Paulose o ile a le nka e le motho ea lokolohileng. Luka o tlaleha leeto le leng hape, khetlong lena ho ea Roma, empa e le motšoaruoa. 

_*Ithute thuto ea beke ena ho lokisetsa Sabatha, 8 Loetse._