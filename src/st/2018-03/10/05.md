---
title:  Mileta
date:   05/09/2018
---

Tseleng ea hae e eang Jerusalema, Paulose a khefutsa hape, khetlong lena Mileta, moo a ileng a ba le monyetla oa ho etsa molaetsa oa tumeliso ho baetapele ba kereke ea Efese. 

`Bala Liketso 20:15–27. Paulose o tiisa eng selelekeleng sa puo ea hae?` 

Ka ha o se a entse meralo bakeng sa leeto le lecha, e kenyeletsang Roma le Spain (Ba-Rom. 15:22–29), Paulose o ne a lumela hore a ke ke a hlola a khutlela Asia. Joale, a qala puo ea hae ka se kang tlaleho ea boikarabello ba lilemo tseo a li qetileng Efese. Tlaleho e joalo leha hole joalo, e ne e sa rereloa tse fetileng, ke hore, tsela eo a phetseng ka eona hara Ba-Efese, empa hape le bokamosong, kaha o ne a tšaba se tšohang se mo hlahela Jerusalema. Tšabo ea Paulose ha se lefeela. Kereke ea Jerusalema e ne e mo sheba ka leihlo le moleka, haeba e se ka thata, ka lebaka la tsa khale e le mohlorisi le thuto ea hae e se nang lebollo eo a e rutang (Liketso 21:20–26). Ho baetapele ba Bajude, e ne e se letho haese lehlaba-phieo le mokoenihi oa bolumeli ba moetlo oa bona (Liketso 23:1, 2). Ho isa bohareng ba lekholo la pele la lilemo, haholo pusong e mpe ea Roma, Judea a eile ea angoa haholo ke phetoho ea matla a puso le litaba tsa bochaba. Boemo bona bo ile ba susumetsa mekhahlelo eohle ea sechaba sa ma-Juda, ho kenyeletsa le kereke. Boemong bona, tšebetso ea mofarisi enoa oa mehleng hara Balichaba e tlameha e mo entse motho ea tummeng (Liketso 21:27–36). Paulose hape o ne a ena le lingongoreho tse ngata. Ho Liketso 20:28–31, Paulose a tsepame tabeng ea hore na baetapele ba kereke ea Efese ba tšoare taba ea baruti ba bohata joang, bao a ba bapisang le liphokojoe tse lekang ho khelosa le ho senya mohlape. Joale le ka hara kereke ka bo eona, le mehleng eo ea pele ha kaalo ea kereke, kotsi ea baruti ba bohata e ne e le taba ea ’nete. Joalo kaha Solomone a boletse ka nako e ’ngoe boemong bo bong: “Ha letho le lecha ka tlasa letsatsi” (Moek. 1:9). Nalane ea kereke ea Bokresre e senola tšenyo e hlollang eo baruti ba bohata ba e tlisitseng ka hara kereke. Bothata boo bo tla ba teng ho isa qetellong (2 Tim. 4:3). Haho tika-tiko, Paulose o ne a lintho tse ngata kelellong ea hae, khathatseho e kholo; empa botšepehi ba hae le cheseho ha li ea ka tsa thekesela. 

`Bala 2 Ba-Korinthe 4:8–14. Ke’ng seo Paulose a se bolelang moo seo re lokelang ho kenya tšebetsong ho rōna, haholo ha liqholotso li re tlela? Paulose o beha tšepo ea hae ho kae qetellong?`