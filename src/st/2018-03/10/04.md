---
title:  Troase
date:   04/09/2018
---

Ka mor’a mofere-fere oo (Liketo 19:23–41), Paulose a etsa qeto ea ho tloha Efese. Empa a nka tsela e teletsana ho feta ka Masidonia le Akaia ho e-na le ho leba ka kotloloho Jerusalema (Liketso 20:1–3). Leetong lena, baemeli ba likereke tse ling tsa Balichaba ba ne ba ena le eena (Liketso 20:4). 

`Bala Liketso 20:7–12. Phoso ke efe ka khang e tloaelehileng ea hore litemana tsee li thusa ho tiisa hore Sabatha e ile ea fetoleloa ho Sontaha?` 

Ho khefutsa ha Paulose Troase e qetelletse ka kereke e ileng ea kopana “ka la pele la beke” (Liketso 20:7). Ba bokana ’moho “ho ngoatha bohobe,” eo e ka supang Selallo sa Morena, ntle kapa ka kopanelo ea boena ea lijo eo hangata e neng e kopanngoa le eona ho tloha matsatsing a pele a kereke ea Jerusalema (Liketso 2:42, 46). Hore e be ha ho thoe letho ka senoelo leha e le thapelo ha e hlakole taba khonahalo ea sena. Ntlha leha hole joalo, ke hore, taba ena e boleloa e le bopaki ba hore nakong ea Paulose, bonyane likereke tsa Balichaba li ne se ntse li beile Sontaha bakeng sa Sabatha e le letsatsi. Empa, pele ho ka etsoa lipolelo tseo, ho bohlokoa ho etsa bonnete ba letsatsi le nepahetseng la kopano eo, le boemo ba kopano. Taba ea tšebeliso ea mabone (Liketso 20:8), ’moho le taba ea hore molaetsa oa Paulose o ile oa tsoela pele ho fihlela ka khitla bosiu (Liketso 20:7), le o fihlela letsatsi le chaba (Liketso 20:11), re sa bue ka sephume sa boroko sa Eutike (Liketso 20:9), ho hlakile e ne kopano ea bosiu. Potso hee, ke hore na e ne le bosiu pele ho Sontaha kapa bosiu ka mor’a Sontaha. Karabo e itšetlehile mokhoeng oa nako oo Luka a o sebelisang, e ba ke mokha oa Baduje ho tloha oa mantsiboea ho isa mantsiboea kapa oa ma-Roma oa ho tloha ka khitla ho isa ka khitla. Haeba ke ea pele, e ne e le Moqobelo bosiu; kapa oa morao, e ne e le bosiu ba Sontaha. Ka tsela efe kapa efe, boemo ba Liketso 20:7–12 bo supa hore, leha e ne e ba kopano e ne e le bosiu ba Sontaha, e ne e se kopano e tloaelehileng ea kereke empa e khethehileng ka lebaka la ho tsamaea ha Paulose hoseng ho latelang. Ho thata ho bona, hore na ketsahalo ena e ikhethileng e le ’ngoe feela e ka ba e tšehetsang poloko ea Sontaha. ’Nete ke hore, che! 

`Lula haholo mabakeng oohle a poloko ea letsatsi la bosupa la Sabatha. Ke joang tšehetso e matla ea Bibele ea Sabatha e re thusang ho re tiisa boitsebisong ba rōna re le Bakreste ba baleti ba bolokang letsatsi la bosupa le pitso eo re e filoeng ea ho hasa moaletsa oa mangeloi a mararo lefatšeng?`