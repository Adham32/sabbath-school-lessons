---
title:  Paulose Roma, Qetellong
date:   26/09/2018
---

Ka mora likhoeli tse tharo Mileta, Paulose le bao a tsamaeang le bona qetellong ba khona ho tsamaea (Liketso 28:11). Ba fihla Puseole (Liketso 28:13)— ha joale ke Pozzuoli, lebopong la Naples—moo ba tla tsamaea ho ea Roma ka tsela (sheba Liketso 28:11–16). Litaba tsa ho atamela ha Paulose tsa fihla kapele Roma, ’me ho tloha moo sehlopha sa balumeli sa tsamaea limaele tse ’maloa ho boroa ho tla mo amohela. Leha a ne a so ka a ba Roma, moapostola o ne a na le metsoalle e ’maloa motseng oo: basebetsi ’moho, balumeli, beng ka eena, le ba bang ba bangata ba neng ba ratoa ke eena (Ba-Roma 16:3–16). Kopano e ileng ea ba lepatlelong la Apiuse e ne e le e mahlonoko, haholo ha re sheba ho shoa ha sekepe le taba ea hore Paulose joale e ne e le motšoaruoa. Ka lebaka la pontšo eo e ikhethileng ea lerato le tsotello ka lehlakoreng metsoalle ea hae e ratoang, moapostola a leboha Molimo ’me a hlajoa pelo ha a ne a tlo qosoa kepele ho Morena. Tlalehong ea hae ea molao, Festuse o lokela e be o ngotse tlaleho ho ea ka molao oa Roma, Paulose o n’a se molato oa tlolo e ka sehlohong (Liketso 25:26, 27; 26:31, 32). Sena mohlomong se hlalosa hore na ke hobaneng a ile a khona ho hira ntlo (Liketso 28:30) ho e-na le ho romeloa teronkong kapa kampong ea masole, leha ho ea ka mokhoa oa Roma o ne a tlameletsoe le lesole nako ena eohle. Hore Paulose o ne a itefella ka ho eta mosebetsi (Liketso 18:3). 

`Bala Likwetso 28:17–22. Paulose o ile a etsa’ng hang ho ba a tsitse?` 

Leha Paulose a ne a sitoa ho ea synagogeng, synagoge e ne ka tla ho eena. Joale hang ka mor’a ho fihla hae, ho latela mokhoa oa hae oa ho qala Ba-Judeng pele (Ba-Roma 1:16), a biletsa ho eena baetapele ba Baduje ho bolela ho hloka molato ha hae, joalo kaha a entse pele, hore o tšoeroe ho se lebaka ha e se la tšepo ea Iseraele (Liktso 23:6, 24:15, 26:6– 8). Morero oa hae e ne e se hakalo ho ipuella empa ho theha maemo a ho tšepana a mo lumeleng ho ruta Evangeli, a bontša ka moo tsoho ea Jesu e neng e le phethahalo ea tšepiso ea baholo-holo ba ba-Iseraele. Ba maketse hore ha ba so utloe litaba ho tsoa Jerusalema ka Paulose, ba etsa qeto ho mo mamela.

`Bala Liketso 28:22. See se re bolella’ng ka khalefo e khahlanong le balumeli le ka nako ee? Ke joang re ka lulang re tšepaha leha ba bang ba bua khanong le tumelo ea rōna?`