---
title:  Ho Hlola ha Evangeli
date:   27/09/2018
---

Ka letsatsi le baliloeng ba-Jud k bongata bo bohlo ho tla utloa Evangelil (Liketso 28:23). 

`Bala Liketso 28:24–31. Ntlha ea Paulose ke efe ka ko qotsa Esaia boemong boo?` 

Qotsulo ea Esaia 6:9, 10 e hlalosa se etsahalang ha batho ba hana ho amohela molaetsa oa leholimo. Leha Bajude ba bang ba ile ba lumela, ba bang che, ’me joale, ka lebaka ntoa e kholo, moapostola o n’a se na boikhethelo haese ho ea ho Balichaba hape (liketso 13:46, 47; 18:6). Paulose o ile a lokela ho ema lilemo tse peli ho mameloa ke morena. Ka hlakoreng le leng, leha a ne a koaletsoe ntlong ea hae, o ne a ntse khona ho arolelana Evangeli ntle tšitiso ea letho. Pono ea ho qetela ho Liketso ke e buang ka tlholo ea Evangeli, e se nang tšusumetso e ka ba ea Bajude kapa Ba-Roma, ba ileng ba khona ho thibela. 

Ha ho ea hlaka hore na hobaneng Luka a qetella buka ea hae ka noto ena, ka ha ho na le bopaki, ho latela ho fokola ha bopaki khahlanong le Paulose, o ile a lokolloa ho tšoaroeng ha hae, a nka leeto le leng la boromuoa, ’me hape a nkeloa Roma ho ahloleloa lefu (2 Tim. 4:6–8). Mohlomong, hoea ka kutloisiso ea Luka, ka ho le Roma e hole, Evangeli e ne e se e “fihlile lipheletsong tsa lefatše” (Liketso 1:8). 

“Mamello ea Paulose le ho ba khotso ha hae nakong ea ho tšoaroa ha nako le telele le ho hlokang toka, sebete le tumelo ea hae, e ne e le thero e tsoellang. Moea oa hae, ho fapana le moea oa lefatše, o ne o paka hore matla a ka holimo ho a lefatše a teng ho eena. ’me ka mohlala oa hae, Bakreste ba ile ba susumeletsoa matleng a maholo e le babuelli ba tšebetso eo Paulose a tlosotsoeng ho eona. Ka litsela tsena litlamo tsa moapostola li ile tsa batla, hore ha matla le ho sebeliseha ha hae li bonahala li khaotsoe, ’me hohle a ka etsa hanyenyane, e ne e le hore o bokella mangata bakeng sa Kreste masimong ho bonahalang a khetholloa.”— Ellen G. White, The Acts of the Apostles, p. 464. 

Ho tloha ka ntlha-kemo ea thomo ea kerekeng, leha ho joalo, ho ka thoe buka ea Liketso— kapa nalane ea ho pharalla ha Evangeli ha ho so phetheloe, ’me ke mona e mong le e mong oa rōna a kenang teng. Likhaolo tse ling tse ngata li ngotsoe lilemong tse makholo-kholo, ka linako tse ling ka mali a lipaki tsa Molimo tse tšepahale. Joale ke monyetla oa rōna ho keletsa ka khaolo e le ’ngoe, ea ho qetela (rea tšepa!), le ho fihlisa thomo eo Jesu a e siileng le barutuoa ba hae phethahatsong—“e tla ba hona bofelo bo tlang” (Matt. 24:14).