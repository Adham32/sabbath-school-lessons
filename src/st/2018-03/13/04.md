---
title:  Mileta
date:   25/09/2018
---

E bile ka mor’a ho fihla lebopong moo ba ileng ithuta hore ba Mileta, sehleke-hleke se senyenyane khubung ea Mediterraneane, ka boroa ho Sisilia. Ka libeke tse peli ba tsokolitsoe ke maqhubu leoatleng, ba inehela matleng a moea, ba se ba nkile limaele tse makholo a mane le mashome a supileng le metso e mehlano e sa le ba tloha Koung-e-ntle, Krete. Joale ba lokela ho ema likhoeli tse tharo maria pele ba tsoela pele ka leeto la bona (Liketso 28:11). 

`Bala Liketso 28:1–10. Ho ile ha etsahala’ng ho Paulose sehleke-hlekeng sa Mileta, ’me ke joang Molimo a ileng a mo sebelisa?` 

Batho ba Mileta ba bile le setsoalle le kamohelo e mofuthu, ’me ntho ea pele eo ba e etselitseng Paulose le sehlopha, bao bohle ba neng ba le metsi le ho hatsela, e ile eaba ho ba besetsa mollo ho iphuthumatsa; linoko tsa mocheso Mileta ka nako ena e ka ba 50°F. Taba ea noha ea hapa thahasello tsa batho ka Paulose. Qalong, beng ba sehleke-hleke ba sheba taba ka hore o lonngoe e le kotlo ea leholimo. Ba nahana hore Paulose ke ’molai ea atlehileng ho baleha lefu ho tebeng ha sekepe empa melimo ea ’na ea mo tšoara, kapa mohlomong molingoana oa mo-Gerike Dikē, mothofatso oa toka le boiphetetso. Ka ha moapostola ha a ka a shoa, o ile a tlotloa e le molimo, joalo kaha ho etsahetse Listra lilengoana tse ’maloa tse pejana (Liketso 14:8–18). Leha Luka a sa lule ponong ena, ho bolokehile ho ka nka hore Paulose o nkile monyetla ka boemo bona ho etsa bopaki sechabeng seo a se sebetsang ka Molimo oo a o sebeletsang. Publiuse e ka ’na eaba e ne e le moemeli oa Roma Mileta kapa motho feela oa maemo oa lehae, empa o ile a mohela Paulose le bao a tsamaeang le bona matsatsi a mararo ho fihlela ba thotse sebaka seo ba ka lulang ho sona. Ka tsela e itseng, ho folisoa ha ntate oa motho enoa ho ile ha nea Paulose monyetla o Bosebeletsi hara batho ba Mileta. Tlalehong ea Luka, ha bitsoe molumeli le ea mong kapa phutheho eo Paulose a e siileng morao ha a tloha Mileta. Ho se re letho ho ka ’na ha nkoa e le ka boomo, empa e bontša hore thomo ea rōna lefatšeng e fetisa likolobetso kapa ho theha likereke; hape e kenyeletsa khathatseho ka batho le litlhoko tsa bona. Ena ke karolo e utlohalang ea Evangeli (Liketso 20:35; bapisa le Tite 3:14). 

`Ho makatsa hakakang hore beng ba sehleke-hleke ba na le kutloisiso ea kahlolo ea leholimo. Seo hantle-ntle se tso ho? Shaba Ba-Roma 1:18–20.`