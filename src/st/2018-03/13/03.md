---
title:  Sekepe sea Shoa
date:   24/09/2018
---

Ho keneng ha hae lebobeli peleng ena, Paulose a tiiseta bohle ba sekepeng—batho ba 276 kaofela (Liketso 27:37)—hore, leha hosa tloba hotle, ha ho ka ke ha ba le motho ea lemalang; ke sekepe feela se tla sha (Liketso 27:22). Matsatsi a leshome le metso e mene ha morao, mantsoe a moapostola a phetheha. Sefefo e ntse e le se befileng ’me sekepe se tsokotseha ka hohle, basesisi ba utloela hore lefatše le haufi, ka hobane ba ne ba utloa lerata la ho thulana (Liketso 27:27). Ka mor’a letoto la melumo, le ho tšaba hore sekepe se tloha se thula mafika lebopong, ba lihela li-ankora tse ’ne bo ka morao ba sekepe e le ho fokotsa lebelo; ha ka lehlakoreng le leng ba ntse ba kopa melimo ea bona hore letsatsi le chabe (Liketso 27:28, 29). 

`Bala Liketso 27:30–44. Ke lithuto tse teng paleng ee bakeng sa rōna?` 

Qalong ea leeto, molaoli oa lekholo o ile a tšoara Paulose hantle empa o ne a se na lebaka la ho tšepa kahlolo ea moapostola pejana leetong. Ka mora libeke tse peli, leha hole joalo, lintho li ne li fapane. Paulose o ne a hapile tšepo ea molaoli ka bopofeta ba hae ba ho shoa ha sekepe (Liketso 27:21–26), boo joale bo neng bo ea phethahala. Paulose a qeta batho ba sekepeng hore ba je, hoseng joalo ba ke ke ba ba le matla a ho sesetsa lebopong. Mohau oa Molimo ha u re tlose ho etseng se matleng a rōna. “Tlhalosong eohle ho leka-lekana ho hotle ho entsoe lipakeng tsa tiisetso ea Molimo ka polokeho ea bona le seo batho ba amohang ba se tsang.”—David J. Williams, Acts (Grand Rapids: Baker, 1990), p. 438. 

Ha meso e atamela, basesisi ba bona lefatše; e ne e le lebopo le nang le boema-kepe, moo ba ileng ba etsa qeto ea ho tjekisa sekepe. Sekepe, leha hole joalo, ha se a ka sa fihla lebopong. Empa, sa otla hloahloa e nang le lehlabathe ’me sa robeha ke matla a maqhubu. Morero oa lesole oa ho bolaea batšoaruoa ho ba thibela hore ba balehe o ile oa thijoa ke molaoli haholo ka lebaka la Paulose. Qetellong, joalo kaha Molimo a tšepisitse, ha ho ea timela le ea mong. 

`Matla a bopaki le semelo sa Paulose li lokela ho re ruta eng, hore takatsong ea ho boloka Paulose a phela, masole a ileng a thibeloa ho bolaea batšoaruoa?`