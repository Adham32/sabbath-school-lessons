---
title:  Ho Ithuta Haholoanyane
date:   28/09/2018
---

“Kreste o file kereke taelo e halalelang. Setho ka seng se lokela e be mocha oo ka oona Molimo a ka fetisetsang lefatšeng matlotlo a leholimo, matlotlo a sa baloeng a Kreste. Ha ho seo mopholosi a lakatsang ho feta basebetsi ba ka emelang lefatšeng Moea oa hae le semelo. Ha ho letho leo lefatše le le hlokang ho feta lerato la mopholosi le bonoang bothong. Leholimo lohle le emetse banna le basali bao Molimo o ka senolang matla a Bokreste.”— Ellen G. White, The Acts of the Apostles, p. 600. “Molimo o se a eme nako e telele hore moea oa bosebeletsi o nke kereke kaofela e le hore bohle ba tle ba mo sebeletse. Ha litho tsa kereke ea Molimo li etsa mosebetsi oo li bilelitsoeng masimong a nang le bohloki hole le haufi, phethahatsong ea thomo e kholo, lefatše lohle haufinyane le tla hlokomelisoa ’me Morena Jesu o tla khutlela lefatšeng lena ka matla le khanya e kholo.”—Page 111.

**Lipotso tsa Puisano:**

`1. Ke joang Luka a bontšang tumelo ea Paulose ho Molimo leetong lohle ho ea Roma? Ba bang ba ile ba ameha joang ke tumelo eo e se nang maemo?`

`2. Ho sa natsoe sohle seo a fetileng ho sona, Paulose ha a ka a lahla tumelo kapa thomo ea hae. Ha a le Roma, o tsetse pele ho ruta ho sa natsoe ho khinoa ha hae. Re ka etsang ha re lekoa hore re tlohele ho phatlalatsa Evangeli motho e mong?`

`3. Bala Ba-Roma 1:14, 15. Hobaneng Paulose ka bo eena a ne a ikutloa a tlameha— kapa a kolota—ho ruta Evangeli ho bohle? Na rōna re tlameha hanyenyane ho feta eena? Nahana ka polelo ena: “Ho boloka meea e lokela ho ba tsešetso ea bophelo ea bohle ba ipitsang ka Kreste. Re kolota Molimo ka lebaka la mohau oo re fileng oona, ka lebaka la leseli leo a re khantšelitseng lona, le ka matla a ’nete e ntle eo re e sibollotseng.”—Ellen G. White, Testimonies for the Church, vol. 4, p. 53.`

`4. Bala hape sekha se tsoang ho Esaia seo Paulose a se sebelisitseng. Ke joang taba ee e ka re hohelang? E, re filoe ’nete, empa ha re ithatafatsa, kapa le lintlheng tsa eona tse ka bang le khohlano le thato kapa litakatso tsa rōna, ke kotsi e fe eo re ka tobanang le eona semoeeng?`

`5. Nahana u se u le lesole tlameletsoeng ho Paulose. U nahana hore o bone eng ho monna eo a neng a fasitsoe haufi le eena?`