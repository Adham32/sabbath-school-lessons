---
title:  Ho ea Roma ka Sekepe
date:   23/09/2018
---

Ka mor’a lilemo tse ka bang peli a le Sesare (Liketso 24:27), Paulose hape o ne a lokela ho romeloa Roma. Ho ipapisitsoe le bongata mothong oa pele le manoni a tlhaloso lintlha ka botlalo ho hlalosa tsohle ka leeto le le lelele hara maqhubu a leoatle ho ea Italia (Liketso 27:1–28:16), Luka o ne a felehelitse Paulose, joalo ka e mong ea bitsoang Aristarke (Liketso 27:2). Motho e mong oa bohlokoa paleng ena ke molaoli oa lekholo oa Roma, Juliuse, ea neng a na le batšoaruoa ba bang boliseng ba hae (Liketso 27:1). E ne e le mafelong a lehlabula ha ba tloha. Boitimo (Liketso 27:9) bo supa letsatsing la lipheko, mafelong a Mphalane. Ka lebaka la maemo a mariha, ho tsamaea ka Mediterraneane ho ne ho qojoa lipakeng tsa Pulungoana le Hlakubele. Ka nako ena, leha ho joalo, ba ile ba tobana le mathata ho tloha qalong, ’me e bile ka mor’a tieho e telele ba ileng ba fihla boema kepeng bo bonyenyane ba Kou-e-Ntle, sehleke-hlekeng sa Krete (Liketso 27:8). 

`Bala Liketso 27:9–12. Ha ba ntse ba le Koung-e-ntle, Paulose o ile a kena joang paleng, ’me ho kena ha hae ho ile ha a moheloa joang?` 

Tlhokomeliso ea Pauloae ea feta e sa eloa hloko, eaba ba etsa qeto ea ho fetela pele bophirimela limaele tse mashome a mane lebopong (Phoenix), moo ba ka hlolang mariha ka polokeho. Ka bomalimabe, ka ho panya ha ntši maemo a leholimo a fetoha, ba ile ba tšoaroa ke sefefo se matla ba ileng ba inehela ho sona sa khanna sekepe ho se lebisa boroabophirima ke moea hole le lefatše. Ha morao ba lahlela thepa ea sekepe leoatleng le thepa tse ling ho bebofatsa boima ba sekepe, ka ha ne se ntse se kenya metsi. Boemo e ne e le bo nyarosang. Ka mor’a matsatsi ba sa bone letsatsi, ba sa bone le hantle, ka pula e ngata, le meea e puputlang, ba sa tsebe le moo ba leng teng ba bile ba khathetse, ba “lahleheloa ke tšepo eohle ea ho phela” (Liketso 27:20). 

`Bala Liketso 27:21–26. Ho kena lipakeng ha bobeli ha Paulose e bile hofe paleng ee?` 

Ka mantsoe a boporofeta, Paulose a bolella ba ka sekepeng molaetsa oo a sa tsoa o fumana hoo tsoa ho Molimo. Ho ne ho se na lebaka la ho nyahama kapa ho lahla tšepo. Ho ntse ho tla le kotsi le tahlehelo, empa bohle bat la phela. 

`Hobaneng mohlanka oa Morena ea tšepahalang ea itetseng a lokela ho utloa bohloko ha kaalo? Ke thuto efe eo re ithutang ho tsoa maiphihlelong a hae?`