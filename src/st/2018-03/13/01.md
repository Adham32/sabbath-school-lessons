---
title:  Leeto la ho ea Roma
date:   22/09/2018
---

### Bakeng sa thuto ea beke ena, bala
Liketso 27, 28; Ba-Roma 1:18–20.

><p>Temana ea Khopolo</p>
>“‘La re: Paulose, u se ke ua tšaba; e ka khona u hlahe pela Sesare’” (Liketso 27:24).

Paulose ka nako e telele o ne a lakalitse ho etela Roma, empa ho tšoaroa ha hae Jerusalema ho ile ha fetola sohle. Ka ho inehela khatellong ea poloko ea molao ea baetepele ba kereke ea Jerusalema, o qetelletse a le matsohong a molao a ma-Roma ka lilemo tse ka bang hlano, ho kenyeletsa nako eo a e qetleng a le leoatleng leetong le lebang Italia. Phetoho ena e bile leqeba le bolaeang meralong ea boromuoa ba hae. Ho sa natsoe ho setiseha hoo, Jesu ka sebele a tšepisa hore moapostola o tla paka ka eena Roma (Liketso 23:11). Leha re mo siteloa, molimo a ka ’na a re fa monyetla oa bobeli, leha kamehla a sa re sireletsi litla moraong tsa liketso tsa rōna. E seng hore feela Paulose o ile a ea Roma e le motšoaruoa empa ha ho bopaki ba Bibele hore o kile a ea Spain, joalo kahaa ne a hopotse (Ba-Roma 15:24). Ka mora ho lokolloa ho se tsejoang ka hore ke ho tšoaroa ha pele Roma, Paulose o ne a tla tšoaroa hape, lekhetlong ho tla ahloleloa lefu (2 Tim. 4:6–8) tlasa Nero ka A.D. 67. 

E, Paulose o ile a fihla Roma, ’me ha a ntse a koaletsoe tlung pele a qosoa kapel’a morena, a bua, ntle le litlamo (Ba-Efe. 6:20, Ba-Fil. 1:13), ntle tšitiso ho mang kapa mang ea tlang ho eena (Liketso 28:30, 31), ho kenyeletsa le batho ba hlaheletseng ho tsoa ntlong ea Sesare (Ba-Fil. 4:22). 

_*Ithute thuto ea beke ena ho lokisetsa Sabatha, 29 Loetse._