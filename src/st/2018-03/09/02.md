---
title:  Morao Listra
date:   26/08/2018
---

Khetho ea Luka ea liketsahalo e tlisa Paulose hantle Derba le Listra. Ka Siria le Selisia, ntho eo a e bolelang ke hore Paulose a tsamaea le libaka tseo a ntse a tiisa likereke (Liketso 15:41). 

`Bala Liketso 16:1–13. Ketso ea Paulose moo e re ruta eng ka moo a neng a le hlokolosi kateng ho fihla ba bang?` 

Leha ntate oa Timothea e ne ele molichaba, ’m’e oa hae e ne e le Mokreste oa Mojude ; lebitso la hae e ne e le Eunice. Ntle le hore o ne a sa bolla, Timothea o ne a tseba mangolo ho tloha bonyaneng (2 Tim. 3:15), ho bolelang hore e ne e le motho oa borapeli. Joalo ka Mokreste, o na sa ntsa ikhapetse tlhompho le ho ratoa ke balumeli bohle ba lehae. 

Kaha Bajude ba ne ba nka motho e le Mojude ha ’m’e oa hae e le Mojude e seng ntate, Timothea e ne e le Mojude . O ne a sa ka a bolotsoa ka letsatsi la borobeli a tsoetsoe, mohlomong ka ha ntate oa hae, eo eleng mo-Gerike, o ne a bona lebollo e le ntho feela. Ka ho lakatsa ho nka Timothea e le mosebetsi ’moho le ho tseba hore joalo ka Mojude ea sa bollang, o tla haneloa ho kena ma-synagogueng ka qoso ea bokoenihi, Paulose a mo bolotsa. Se susumelitseng Paulose ho etsa joalo, ka hona, ho ne ho utloahala ’me ha ho ea lokela hore e ka shejoa e le ho itoantša evangeling eo a rutang. 

Ka mor’a ho etela libaka tseo a bileng ho tsona leetong la pele, Paulose a etsa qeto ea ho ea boroa, mohlomong ho ea Efese, profinsing ea Asia, empa Moea o Halalelang oa mothibela ho etsa joalo. Eaba o ea leboea, a leka ho ea Bithinia, empa hape ka tsela esa boleloang Moea oa mo hanela ho ea moo. Kaha a na sa ntsa a feta le Misia, Paulose o ne a saletsoe feela ke ho ea bophirimela lebopong la Troase, moo a ka eang ka sekepe libakeng tse ’maloa. Ponong ea bosiu, leha hole joalo, Molimo a ’montša hore o lokela ho haola leoatle la Aegean ho ea Masidonia. Ha bao a tsamaeang le bona ba tsebileng ka pono, ba etsa qeto ea hore Molimo o ba bilelitse ho arolelana evangeli le ba Masidonia. 

`Nahana ka lebaka leo Paulose a bololitseng Timothea. See se lokela ho re ruta eng ka ho ba malala-a-laotsoe ho etsa lintho tseo kamehla re sa lumellaneng le tsona kapa li se taba, empa seo sebetsa mosebetsi o moholo?`