---
title:  Thesalonika le Berea
date:   28/08/2018
---

Ha Paulose le Silase ba lokolloa teronokong, barumuoa ba tloha Filipi (Liketso 16:35–40). Ho tloha Filipi, Paulose le eo a tsamaeang le eena le ba ka kotloloho Thesalonika, motse moholo oa Masedonia. 

`Bala Liketso 17:1–9. Bajude ba Thesalonika ba ile ba amohela katleho ea thuto ea Paulose har’a Balichaba joang?` 

Hang hape re bona Paulose a batlana le synagogue moo a ka arolanang evangeli. Ba-Gerike ba bangata le basali ba ’maloa ba hlaheletse ba ile ba susumetsoa ke molaetsa oa Paulose. Hore ebe balumeli bana ba bacha ba ile ba “khomarela Paulose le Silase” (Liketso 17:4) ho ka bolela hore ba ile ba theha sehlopha seng le ho kopanela ka thoko ho synagogue, mohlomong ntlong ea Jasone. Ka lebaka la mōna, lira tsa bona tsa qala moferefere. Morero oa bona e ne e le ho tlisa Paulose le Silase—Timothea ha ho buuoe ka eena—ka pele ho lekhotla la motse hore ba qosoe. Ha ba sa fumane barumuoa bana, Jasone ka bo eena le balumeli ba bang ba ’maloa ba ile ba huleloa balaoling ka qoso ea ho sireletsa baferikanyi ba lipolotiki. 

`Bala Liketso 17:10–15. Karabelo ea Bajude ba Berea papisong le ba-Thesalonika?` 

Lentsoe eugenēs (Liketso 17:11) qalong le ne le bolela “ho tsoaloa hantle” kapa “tsoalo ea boemo” empa la fetola moelelo ho ka bolela boitšoaro ba “kelello e ntle”, hoo e kang ’nang eaba taba mona. Bajude ba Berea ba tlotloa e seng hobane ba lumellana le Paulose le Silase empa ka baka la boithatelo ba bona ho hlahloba mangolo ka bo bona ’me ka matsatsi ho bona hore e feela seo barumuoa ba se bolelang se nepahetse. Ho nkoa ke maikutlo feela ho amohela evangeli, ntle le kholiseho ea kelello, ke ntho ea nakoana e sa tieang. Nako e se kae, leha hole joalo, litlhoriso tsa kena-kenana le bosebeletsi bo tlisang litholoana ba Paulose Berea, tse ileng tsa mo susumetsa ho ea pele boroa, Athene. 

`U qetetse neng ho ka cheseho eohle ho batla mangolong e le ho fumana ho re na “litaba tseo [life kapa life]” hore li joalo”?`