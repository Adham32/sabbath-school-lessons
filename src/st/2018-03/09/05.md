---
title:  Paulose Athene
date:   29/08/2018
---

Athene, setsi sa bohlale ba Greece ea mehleng, se ne inehetse bokhumamelong ea litšoatšo. Litšoantšo tsa Mabole tsa batho le melingoana li ne li fumanoa hohle, haholo monyako hekeng ea agora (sebaka sa sechaba), moo e neng e le setsi sa bophelo ba toropong. Paulose a hlabeha haholo ke ka moo litšoantšo li nketsoeng holimo kateng hoo a ileng a ba a fetola mokhoa oa hae oa ho qala pele synagogeng, eaba o sebetsa habeli: beke le beke a fetolana le Bajude le ba tšabang Molimo synagogeng, a etsa joalo le ka khotla ka matsatsi ‘ohle le ba- Gerike. (Sheba Liketso 17:15–22.) Kaha batho ba Athene ba ne ba ikemiselitse ho mamela se seng se secha, ba-filosofe ba bang baba baba le thahasello thutong ea Paulose ’me ba mo memela ho bua Areopago, lekhotleng le phahameng la motse. Puong ea hae, Paulose ha a ka a qotsa mangolong kapa ho hopola nalane ea Molimo le Iseraele, joalo kaha’a ne a etsa ha a bua le Bajude(bapisa le Liketso 13:16–41); katamelo ena e etsa kelello haholo ka batho bana. Empa a bolela linnete tsa Bibele ka tsela eo bahetene bana ba moetlo ba ka utloang hantle. 

`Bala Liketso 17:22–31. Puong ea hae ea Areopago, ke linnete life tse kholo ka Molimo, le pholoho, le nalane, le botho, tseo a buileng ka tsona?` 

Boholo ba mantsoe a Paulose a ne a utlohala e le bohlanya ho bamameli bao ba hae ba maemo, bao maikutlo a bona ka Molimo le bolumeli a neng a sothehile. Ha re tsebe hore na Paulose o ne a rerile ho qetella molaetsa oa hae joang, hoba o bonahala eka ba ile ba mo kena hanong moo a buang ka kahlolo ea Molimo ea lefatše (Liketso 17:31). Ntlha ena ea tumelo ea thulana le lintlha tse peli tsa ba-Gerike: (1) hore Molimo o hole le batho, ha a na kabelo ho tse lefatšeng kapa ho kena-kenana le litaba tsa batho, le (2) le hore ha motho a eshoa haho ka ke haeba le tsoho ho hang. Sena se thusa ho hlalosa hore na ke hobaneng evangeli e ne e le bohlana ho ba-Gerike (1 Ba-Kor. 1:23) ’me palo ea balumeli Athene eaba nyane haholo. Empa, hara bao ba ileng ba lumela e ne e le ba ba bang ba nang le tšusumetso e kholo sechabeng sa Athene, joalo ka Denuse, setho sa Areopago, le Damarise, eo ho bitsoa ha hae ka lebitso ho bolelang hore e ne e le motho oa maemo, ha e ba e ne e se setho sa lekhotla le eena (Liketso 17:34). 

`Katamelo e fapaneng ea Paulose ka pel’a Areopago e bontša ho ela hloko ha hae ho fapana ha mokha oa bophelo le moetlo. O bile a qotsa seroki sa mohetene (Liketso 17:28) ho tiisa ntlha ea hae. See se lokela ho ruta eng malebana le ka moo re ka sebelisang mekha e fapakaneng ho fihlela batho ba fapakaneng?`