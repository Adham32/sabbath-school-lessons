---
title:  Ho Ithuta Haholoanyane
date:   31/08/2018
---

“Bao ba rutang linnete tse sa tumang ha ba hloke ho nyahama ha ka linako tse ling ba thulana le kamohelo e seng ntle, le ho bona ba ipitsang Bakreste, le ho feta Paulose le bao a neng a tsamaea le bona hara bao ba ba sebeletsang. Barumuoa ba sefapano ba lokela ba hlomele ka ho lebela le thapelo, le ho ea pele ka tumelo le sebete, ba sebetsa kamehla ka lebitso la Jesu.”—Ellen G. White, The Acts of the Apostles, p. 230. “Haeba, linakong tsa ho qetella tsa nalane ea lefatše lena, ba bolelloang ba ka latela mohlala oa Berea, ba botsisisang mangolo ka matsatsi ohle, ’me ba bapise le lentsoe la Molimo melaetsa eo ba e rutoang, ho ne ho ka ba palo e ngata e tšepahallang litlhokomeliso tsa molao oa Molimo, moo ha joale ba fokolang. . . . “Bohle ba tla ahloloa ho latela leseli leo ba le filoeng. Morena o romela mangosa a hae ka molaetsa oa pholoho, ’me bao ba utloang o tla ba jarisa boikarabello ka tsela eo tšoereng mantsoe a bahlanka ba hae ka eona. Bao ka lipelo tsohle tsa bona ba batlang ’nete ba tla etsa lipatliso tse hlokolosi, ka leseli la lentsoe la Molimo, lithuto tseo ba li fuoang.”—Page 232.

**Lipotso tsa Puisano:**

`1. Boemong ba sekha sa ho qetela sa thuto ea Mantaha buisanang ka sehlopheng ka se boleloang ke polelo ena: “Tlhokeho e kholo bakeng sa boitukisetso bo nepahetseng karolong ea baiukisetsang ho kolobetso. . . . mekha ea motheo ea bophelo ba Bokreste lokeloa hore e hlakisoe ba soa kena ’nete.”—Ellen G. White, Testimonies for the Church, vol. 6, pp. 91, 92.`
   
`2. Lula haholo potsong ea Laboraro ea ho qetela. Ke joang re le kereke re ka bontšang se tšoanang le takatso e tšoanang ho kopana le batho moo ba teng ntle le ho rekisa ka Evangeli kapa boitsebiso ba rōna?`

`3. Bala Liketso 17:32–34. Re ka ithuta eng karabelong tse tharo tseo molaetsa oa Paulose o ileng oa thulana le eona Athene? “(1) Ba bang ba soma. Ba ne ba makalitsoe ke tjantjello le botšepehi ba Mojude enoa. Ho ea khonahala ho etsa metlae ea bophelo; empa ba etsang joalo ba tla fihlela hore se qaliloeng e le motlae se tlameha ho qetella ka tlokotsi. (2) Ba bang ba re ba tla etsa qeto ka moso. Ho kotsi ka ho fetisisa matsatsing ’ohle ke ha motho a lemoha hore na ho bobebe ha kae ho bua ka tsa hosane. (3) Ba bang ba ne ba lumela. Ea hlalefileng oa tseba hore ke leoatla feela le ka latolang mpho ea Molimo.”—William Barclay, The Acts of the Apostles, rev. ed. (Philadelphia: Westminster, 1976), p. 133.`

`4. Paulose o ile a qotsa sengoli sa mohetene (Liketso 17:28) e le ho tiisa ntlha ea hae ho Ba-Athene. Seo se re ruta eng ka moo, ka nako tse ling, ho sebelisa.`