---
title:  Paulose Korinthe
date:   30/08/2018
---

Liketso 18:1–11 e pheta ea Paulose ha a le Korinthe, moo a tla lula selemo le likhoeli tse tšeletseng. Akila le Prisilla e tlo ba metsoalle ea bophelo bohle ea Paulose (Ba-Roma 16:3, 2 Tim. 4:19). Tlaleho e akanya hore e ka e ne e se tse e le Bakreste ha ba tla Korinthe, mohlomong ke lebaka la ho fallisoa ha Bajude ho tloha Roma ke ’musisi Klaude. Setsibi sa nalane sa mo-Roma Suetonius o bonahala a supa hore ho fallisoa ha Bajude ho bakiloe ke pherekano e hlahileng ha Baduje e amanang le lebitso la “Kreste” (Claudius 25.4), eo e kang lona lebaka la ho boleloa ha evangeli ke balumeli ba Bajude ba lehae. Ka hona, khonahalo e kholo ea hore e be Akila le Prisilla ka bo bona e bile karolo ea tšebetso. Ka tsela tsohle, ntle le hore e ne e le ba tumelo e le ’ngoe le nalane ea Bojude, Paulose le metsoalle ea hae e mecha hape ba ne ba sebetsa mosebetsi o tšoanang. 

`Bala Liketo 18:4–17. Litholoana tsa boromuoa ba Paulose e bile life Korinthe?` 

Ha Silase le Timothea ba fihla ho tsoa Masedonia, ba ile ba tla le tšehetso ea chelete ho tsoa likerekeng tsa moo (2 Ba-Kor. 11:8, 9), e ileng ea lumella Paulose ho inehela ka botlalo ho ruteng. Mokhoa oa Paulose e ne e le ho phela ho tsoa litšenyehelong tsa hae nakong ea bosebeletsi ba hae, leha a ne a ruta hore “ba bolelang Evangeli ba phele ka Evangeli” (1 Ba-Kor. 9:14). Ntle le khanyetso e matla ea Bajude molaetseng oa Paulose, Bajude ba bang ba ile ba lumela, le barapeli ba bang ba Molimo ba Balichaba. Hara balumeli e ne e le bo-Crispuse, moetapele oa synagoge, le ntlo ea hae kaofela. Ba bangata ba Korinthe ba ile ba lumela ’me ba kolobetsoa. Boemo har’a Bajude, leha hole joalo, bo ne bo tsitsipane, joalo kaha pono e latelang e bontša (Liketso 18:12–17), ’me Paulose o ne a rera ho tloha Korinthe haufinyane, empa ponong ea bosiu a fumana khothatso ea ho lula (Liketso 18:9– 11). Tseleng e khutlelang Antioke, Paulose a nka Akila le Prisilla le ho ba siea Efese, moo a ileng a qeta matsatsi a se makae pele a qalella leetong la hae. Ha a le moo, o ile a ba monyetla oa ho ruta synagogeng ea ma-Juda, eo karabelong e ntle ea teng e ileng ea etsa hore a etse tšepiso ea hore, ha Molimo a rata, o tla khutla (Liketso 18:18–21). Sena se ile etsahala leetong la hae le latelang. 

`Paulose, a ferekantsoe ke kamohelo ea hae, o ne a hloka khothato e tsoang ho Morena malebana le pholoho ea meea moo. Mantsoe a Morena ho eena (Liketso 18:10) a reng ho rōna ha ka ikutloa joalo kahaPaulose a ikutloile?`