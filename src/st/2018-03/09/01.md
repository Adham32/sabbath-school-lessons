---
title:  Leeto la Bobeli la Boromuoa
date:   25/08/2018
---

### Bakeng sa thuto ea beke ena, bala
><p>Temana ea Khopolo</p>
>“‘Se tšabe, u hlo u bue, u se ke ua khutsa, hobane ke na le uena, ’me ha ho e mong ea tla beha letsoho la hae ho uena ho u etsa hampe; hobane ke na le batho ba bangata motseng ona’” (Liketso 18:9, 10).

Morao Antioke, Paulose le Barnabase ba otla kereke le ho etsa mosebetsi o mong oa boevangeli. Sena se ne se bonahala e le la ho qetela ba sebetsa ’moho, ka khang e kholo e ile ea etsa hore ba arohane. Lebaka la khang ea Paulose le Barnabase ke Mareka, motsoala oa Barnabase (Ba-Kol. 4:10). Ha Paulose a memela Barnabase ho khutla libakeng tseo ba li fileng evangeli leetong la pele, Barnabase o ne a batla ho nka motsoala oa hae, empa Paulose o ne a le khahlanong le eona ka lebaka la ho hloleha ha Mareka pele (Liketso 13:13). Paulose le Barnabase ba arohana, leha hole joalo, ea e-ba tlhohonolofatso, ka ho arola matla a bona ba ka fihlela sebaka se seholo ho feta seo ba neng ba se rerile pele. Barnabase a nka Mareka ’me a khutlela Sipera, habo Barnabase (Liketso 4:36). Ka mor’a ho mema Silase ho tsamaea le eena, Paulose a ea le Siria le Silicia, a ntse a matlafatsa likerekeng moo. Pele ba tla Antioke lekhetlo la pele, Paulose o ne a ile a qeta lilemo tse ’maloa Tarese (Liketso 9:30; 11:25, 26). Joale a ba le monyetla oa ho etela liphutheho tseo a li thehileng moo. Leha hole joalo, moralo oa Molimo bakeng sa hae e ne e le kholo ho feta ka moo Paulose a neng a hopotse. 

_*Ithute thuto ea beke ena ho lokisetsa Sabatha, 1 Loetse._