---
title:  Lekhotla la Jerusalema
date:   18/08/2018
---

### Bakeng sa thuto ea beke ena, bala
Liketso 15; Ba-Gal. 2:11–13; Exoda 12:43–49; Ba-Roma 3:30; Lev. 18:30; Tšen. 2:14, 20.

><p>Temana ea Khopolo</p>
>“‘Athe re lumela hobane re tla bolokeha ka mohau oa Morena Jese Kreste joalo ka bona’” (Liketso 15:11).

Kamor’a lilemo tse ka bang peli, Paulose le Barnabase ba khutlela Siria oa Antioke. Hobane kereke eohle moo e ne e keneletse ho ba romeng joalo ka barumuoa, ho ea utloahla hore ba tla fana ka tlaleho ho kereke. Seo tlaleho e se tiisang, leha hole joalo, e ne e se hore na bona ba fihletse’ng empa Molimo ka bona o fihletse’ng. 

Sepheo sa tlaleho, e ne e le katleho ea thomo hara Balichaba, leha Bajude ba bangata ba tlile tumelong. Ho tloha ketsahalong ea Kornele, leha hole joalo, tšokoloho ea molichaba ea sa bollang e ne ile ea ba taba (Liketso 11:1–18), empa joale kaha palo e kholo ea bona e ntse e amoheloa bothong, lintho li ile tsa thatafala. Balumeli ba bangata ba Jerusalema ba ne ba sa thaba. Ho bona, Balichaba ba ne ba hloka pele ba bolotsoe, ke hore, e be ba poroselite ba Bajudee le hore e tle ebe ka karolo ea sechaba sa Molimo le ho kopana ’moho le bona. 

Liketso 15 e bua ka bothata ba Balichaba ha bo fihlela boemo bo bong le ka moo kereke e ileng ea sebetsa hammoho ho batla tharollo. Lekhotla la Jerusalema e bile moo ntho li fetohang teng kerekeng ea boapostola malebana le thomo ea eona ea ka lefatše lohle.

_*Ithute thuto ea beke ena ho lokisetsa Sabatha, 25 Phato._