---
title:  Taelo ea Baapostola
date:   22/08/2018
---

`Bala Liketso 15:28, 29. Ke lintho life tse ’ne tseo lekhotla le entseng qeto ea ho li jarissa balumeli ba Balichaba?` 

Taba e kholo eo lekhotla le neng le kopane ka eona e ne e phethetsoe ka mokhoa o khotsofatsang. Hobane pholoho e tla ka mohau, Balichaba ba lumelang ba ile ba behelloa ka thoko lebollong ha kena kerekeng. Empa, ba lokela ho nena lintho tse ’ne: (1) tse hlabetsoeng melimo le ho sebeletsa meketeng ea bohetene le ho sebeletsa mokete oa tempele kapa ho rekisoa setsing sa khoebo; (2) ho ja mali; (3) nama ea tse fenethiloeng, ke hore, nama eo mali a eona a sa ntšoang; le (4) bofebe ka mefuta ea bona. Bakreste ba bangata kajeno ba nka lithibelo tsa litaba tsa lijo (lithibelo 1–3) e le likhothaletso tsa nakoana. Hobane lintho tseo li ne li nenoa ke Bajude, tse thibetsoeng—ba re-li ne li ereretsoe ho koala sekheo se lipakeng tsa Bajude le balumeli ba Balichaba. Hape hangata ho boleloa hore melao eohle e meng ea Testamente ea Khale, ho kenyeletsa le lijo ea Levitike (Levitikr 11) le taelo ea Sabatha (Exoda 20:8–11), tse sieo lethathamong, ha li sa tlama Bakreste. Se bitsoang ka hore ke taelo ea Baapostola, leha hole joalo, e ne e se mokhoa oa nakoana kapa mocha oa Bokreste o o neng o lahla tsohle tse amanang le Testamente ea Khale. Ha e le hantle, tlasa tataiso ea Moea o Halalelang (Liketso 15:28), Baapostola le baholo ba kereke ba phetile litaelo tsa Levitike 17–18 tse amang feela baahi ba Iseraele. Boemong ba Levitike, lithibelo tsena li bolela ho latola bohetene. Molichaba ea lakatsang ho phela Iseraele o ne a lokela ho lahla mekhoa ena eo a hotseng ka eona e le tloaelo (Lev. 18:30). Ka tsela e tšoanang, molichba e mong le e mong ea lumelang, ea lakatsang ho ikopanya le kereke o ne a lebeletsoe ho bontša ntlha-kemo ea hae khahlanong le bohetene. Sena leha hole joalo, e ne e le feela khato ea pele. Hang hoba a kene, o ne a lebeletsoe ho etsa thato ea Molimo ka ho utloa melao eo e akaretsang, ea pele ho Moshe, e seng ea mekete/mahlabelo, joalo ka Sabatha (Gen. 2:1–3) le tlhalohanyo lipakeng tsa lijo tse hloekileng le tse sa hloekang (Gen. 7:2). Hore taelo e ne e se ea nako eo taba eona e hlakile, ka mohlala, ho tloha ho Tšenolo 2:14, 20, moo thibelo ea pele le ea ho qetela li phethoang, ka ho rialo li kenyeletsa le tseo tse peli le tsona. Ha e le hantle, bopaki naleng bo bontša hore taelo e ne e ntse e bolokoa ke Bakreste nako e telele ka mora nako ea Testamente e Ncha. 

`Ha liqhoebeshano li hlaha, ke joang re ka ithutang ho lula ’moho, ho mamelana, ’me ka moea oa tlhompho le boikokobetso re sebetse taba eo?`