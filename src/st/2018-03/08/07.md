---
title:  Ho Ithuta Haholoanyane
date:   24/08/2018
---

“Balumeli ba Bajude ba ne bas a sekamelo ho tsamaeeng ka potlako ha mohau oa Molimo o ntse o bula tsela. Ho tloha litholoaneng tsa tšebetso ea Baapostola hara Balichaba ho ne ho hlakile hore balumeli hara sehlopha sa morao ba ne ba feta hole balumeli ba Bajude ka lipalo. Bajude ba ne ba tšaba hore ha lithibelo le meketjana ea melao ea bona e sa tlame hara Balichaba hore e ka ba litho tsa kereke, ho ikhetha ha Bajude e le sechaba, e leng seo ho fihlela joale se neng se ba khetholla ho batho ba bang bohle, ho tlo timela qetellong hara bao ba amohetseng molaetsa oa evangeli.”—Ellen G. White, The Acts of the Apostles, p. 189. “Bakreste ba Bajude ba phelang haufi le tempele ba lumella likello tsa bona ho sala melemong ea Bajude e le sechaba. Ha ba bona kereke ea Bokreste e tloha meketjaneng le meetlong ea Bojude, le ho nahana hore ho khetholoha hoo litloaelo tsa Bojude li bileng sona haufinyane li tla lahleha ka lebaka la tumelo ena e ncha, ba bangata khalefo ea hola khahlanong le Paulose ba re ke eena, haholo ea kentseng letsoho le toma, ea bakileng phetoho ena. Le barutuoa ke bona ha se bohle ba neng ba ikemiselitse ho amohela qeto ea lekhotla. Ba bang ba na le cheseho ea molao oa mekete, ’me ba nka Paulose hamper hobane ba ne ba nahana hore mekha ea hae melabana le litaeo le melao ea Bojude ea khohlano.”—Page 197.

**Lupotso tsa Puisano:**

`1. Ka sehlopheng, khutlelang potsong ea ho qetla ea Mantaha. Ke joang re utloisisang taba ea hore ho ba karolo ea kereke e nepahetseng ha se tiisetso ea pholoho? Ka mohlala, Iseraele oa khale e ne e le “kereke e nepahetseng,” empa hoo ha ho bolele hore bohle ba ho eona ba ile ba bolokeha. Haeba ho ba kerekeng e nepahetseng ha ho fane ka tiisetso ea pholoho, joale molemo oa ho ba karolo ea eona ke ofe?`
   
`2. Hore Balichaba ba sa bollang ba amoheloe joang ka hara tumelo e ne e le e ’ngoe ea lintho tsa pele tsa bohlokoa tse li tobane le botsamaisi ba kereke ea pele. Ke lintho life tse ka bapisoang ka hara kereke ea rōna kajeno, ’me ke joang mohlala oa Liketso o re rutang ho re na re sebetsane le bona joang?`
   
`3. Ka sehlopheng, e ba le batho ba nkang sebaka sa Bajude ba neng ba tiisa hore Balichaba e lokela ho ba baporoselite ba Bajude pele ba ikopanya le kereke, eo ba neng ba e bona (’me e le hantle) e le katoloso ea litšepiso tsa selekane se etselitsoeng Iseraele. Likhang tsa bona ke life, ’me u ka arabela joang? Ke joang ngangisano e kang ee e re bontšang hore ke hobaneng litaba tseo kajeno li bonahalang li hlakile hoo-ka nako e ’ngoe li ka bonahalang li le thata ho feta ka moo li leng kateng ho rōna?`