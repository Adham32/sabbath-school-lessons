---
title:  Tšimoloho ea Bosebeletsi ba Paulose
date:   01/08/2018
---

Liketso 9:19–25 e fana ka pono ea hore ka mora tšokoloho ea hae, Paulose a hlola Damaseka ho se ho kae pele a khutlela Jerusalema (Liketso 9:26). Ho ba-Galata 1:17, leha hole joalo, Paulose o kenyeletsa hore, pele a ea Jerusalema, o ile a ea Arabia, moo a ileng a phela seclusion ka nako e itseng. “Mona, bolutung ba lefeella, Paulose o ne a na le monyela o lekaneng oa ho ithuta moo khotsitseng le ho thuisa.”—Ellen G. White, The Acts of the Apostles, p. 125.

`Bala Liketso 9:20–25. Ke joang Luka a hlalosang bosebeletsi ba Damaseka? o ile oa tsamaea hantle ha kae?`

Pakane ea pele ea Paulose ha a tloha Jerusalema ka mangolo ho tsoa ho moprista e moholo e ne e le balumeli ba Bajude ba fumaneng botšabeli synagogueng ea Damaseka (Liketso 9:2). Joale, ka mora ho khutla Arabia, qetellong a fihla synagogueng, e seng ho tšoara balumeli empa ho eketsa palo ea bona; e seng ho hlahisa Jeso joalo ka ntŝunya-khare empa ho mo bolela e le Mesia oa Iseraele. E kaba ho ne ho etsahala eng likelellong tsa bao ba utloetseng ka eena e le e mong oa bahlorisi ba bona, joale ba mo utloa a paka ka Jesu? Ba ne ba ka etsa haese ho makala ka seo Saule oa Tarese a seng a le sona le seo a se etsetsang kereke? (mohlomong ba ne ba se na khopolo ea tšusumetso ea molumeli enoa e mocha hore na e tlo ba efe!)

Ka hose khone ho hanyetsa Paulose, ba bang ba lira tsa hae ba buisana ka hore ba nke bophelo ba hae. Tlaleho ea Paulose ea morero ona (2 Ba-Kor. 11:32, 33) e supa hore bahanyetsi ba hae ba ile ba mo tlaleha ho babusi ho fihlela khopolo ea bona. Leha hole joalo, ka thuso ea balumeli, Pauloe o ile a balehisoa ka seroto, mohlomong ka festere ea ntlo e neng e hahiloe holima lerako la motse. Paulose o ne a tseba e sa le qalong hore o tla tobana le liqholotso (Liketso 9:16). Khanyetso, litlhoriso, le bohloko ho tsoa mehloling e fapakaneng e tla ba le lintho tsa khafetsa bosebeletsing ba hae, empa ha ho letho le ka sisinyang tumelo ea hae kapa kelello ea mosebetsi, ho sa natsoe mathata le liqholotso tseo a tobanang le tsona khatong e ’ngoe le e ’ngoe ea bophelo ba hae bo bocha ho Kreste (2 Ba-Kor. 4:8, 9).

`Le hara mathata le khanyetso, Paulose ha aka a inehela. Ke joang re ka ithutang ho etsa se tšoanang ha ho tluoa tumelong—ke hore, ke joang re ka tiisetsang le hara ho nyahamisoa le khanyetso?`
