---
title:  Tseleng e Lebang Damaseka
date:   30/07/2018
---

`Bala Liketso 9:3–9. Ho ile ha etsahala eng ha Paulose a atamela Damaseka? Ke bohlokoa bofe mantsoeng a Jesu ho Liketso 9:5 (sheba hape Liketso 26:14)?`

Ha Paulose le bo-mphato ba atamela Damaseka, se sa lebelloang sa etsahala: ka nako ea motšeare o moholo ba kopana le khanya e kholoe tsoang leholimong le lentsoe le buang. Sena e ne e se pono ka tsela ea boporofeta empa ponahalo ea bomolimo, e neng e tobile ka tsela e itseng ho Paulose. Ba tsamaeang le eena ba bone khanya; empa ke Paulose feela ea ileng a foufala; ba utloile lentsoe; empa ke Paulose feela ea ileng a le utloisisa. Leseli e ne la khanya ea Jesu ea tsohileng, ea itlhahisitseng ka seqo ho Paulose ka motsotso oo (Liketso 22:14). Kae kae Paulose o tiisa hore o bone Jesu, e leng se moetsang hore e be ea lekanang le ba leshome le metso e ’meli e le lipaki tsa tsoho le matla a boapostola (1 Ba-Kor. 9:1, 15:8). Puisano e tsoelang pele le Jesu e ile ea otla Paulose ka hare ho feta khanya ka bo eona. Paulose o ne a kholisehile hore, ka ho hlasela balateli ba Jesu oa Nazaretha, o ne a etsa mosebetsi oa Molimo ho hloekisa Bojude ho tloha bokhelohing bo kotsi le bo tšabehang. Ho makaleng ha hae, leha hole joalo, ha a ka a ithuta feela hore Jesu oa phela empa le hore ka ho hlasela balateli ba hae o ne a hlasela Jesu ka sebele. 

Ha a bua le Saule, Jesu o sebelisitse mantsoe a maele ao e ka ’nang eaba kea a se-Gerike ao Paulose a neng a a tseba hantle: “‘Ho thata ho uena ho raha litsenene’” (Liketso 26:14). Setšoantšo ke sa pholo e jokong e lekang ho tsamaea khahlanong le metsu e hlabang e sebelisoang ho e tataisa. Ha seo se etsahala, phoofolo e intša kotsi ho feta. Polelo ena e ka supa ho lubakana ho kelellong ea Paulose—Bibele e supa sena e le mosebetsi oa Moea (Johanne 16:8–11)—sena se ka khutlela morao ho se etsahetseng ka Setefane. “Saule o ne a nkile karolo e hlahelletseng qosong le kholisehong ea Setefane, le bopaki bo sa thekeseleng ba boteng ba Molimo ho mo shoela tumelo enoa li ile tsa etsa hore Saule a be le khoao ka ho loka ha tsela eo a e nkileng khahlanong le balateli ba Jesu. Kelello ea hae ile ea hlokoleha. Pherekanong ea hae a hlaha ho bao ka bohlale le chebo ea bona a nang le boitšepo bohle. Khang ea baprista le babusi ea mo kholisa hore Setefane ka monyefoli, hore Kreste eo moshoela tumelo enoa a rutanang ka eena e ne e le moferekanyi, le hore ba sebetsang kantorong tse halalelang ba lokela e be ba nepile.”—Ellen G. White, The Acts of the Apostles, pp. 112, 113.

`Hobaneng e le bohlale ho mamela letsoalo la hao?`

