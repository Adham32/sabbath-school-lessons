---
title:  Ho Khutlela Jerusalema
date:   02/08/2018
---

Ha a se a balehile Damaseka, Paulose a khutlela Jerusalema lekhetlo la pele e sa le a tloha e le mohlorisi. Sena se etsahetse lilemo tsa tharo ka mo’ra hore a sokolohe (Ba-Gal. 1:18). Ha ea ka eaba ho khutla ho bobebe, ha a tobana le mathata kahare le kantle ho kereke.

`Bala Liketso 9:26–30. Ho etsahetse eng ka Paulose ha a fihla Jerusalema?`

Jerusalema, Paulose o lekile ho ikopanya le Baapostola. Leha ka nako eo a n’a sa na le lilemo tharo joale e le Mokreste, litaba tsa tšokoloho ea hae li ne li utlohala e le mohlolo oo Baapostola, joalo ka Ananiase pele ho bona, ba neng ba na le khoao. Ba tšaba hore e sa ba mohlomong ke leraba le hlophisitsoeng ka mano. E bile Barnabase, mo-Levi oa a Sipera (Liketso 4:36, 37), e ne le le Mojude oa mo-Gerike, ea ileng a thuha lerako la khanyetso ea Baapostola le ho ba tsebisa Paulose. Le bona, ba lokela e be ba ile ba makala ka seo Molimo a se entseng ho Paulose; ke hore, hang ha ba hlokomela hore o tiile. 

Ho se amohelehe hoo, leha hole joalo, ho ke ke ha nyamela tuu, haeba e se ka lebaka la liketso tsa hae tse fetileng tsa ho hlorisa kereke, joale e tla ba ka lebaka la evangeli eo a e rutang. Joalo ka nyeoeng ea Setefane, balumeli ba Judea, ho kenyeletsa Baapostola, ba ne ba le botsoa ho utloisisa bophara ba tumelo ea Bokreste, tumelo e seng e sa ipapisa le mekha ea mekete ea Testamente ea Khale, haholo-holo ea mahlabelo, e neng e se e lahlehetsoe ke boleng ka lefu la Jesu sefapanong. Metsoalle e haufi ea Paulose ka hara kereke Judea kamehla e tla ba balumeli ba Badujea ma-Gerike: ntle le Barnabase ka bo eena, e ne kenyeletsa Filipi, e mong oa ba supileng (Liketso 21:8), le Mnasone, le eena o tsoa Sipera (Liketso 21:16). Lilemo tse ’maloa ha morao, baetapele ba kereke ea Jerusalema ba ne ntse ba qosa Paulose ka ho ruta thuto e tšoanang le e neng e rutoa ka Setefane pele (Liketso 21:21). 

Ka nako ea matsatsi a leshome le metso e mehlano a lutse Jerusalema (Ba-Gal. 1:18), Paulose a etsa qeto ea ho arolelana evangeli le Bajude, bona bane ba sa lumeleng bao a ileng a ba hlohlelletsa khahlanong le Setefane pelenyana. Joalo ka Setefane, leha ho joalo, liteko tsa hae tsa thulana le bohanyetsi bo matla, bo behang bophelo ba hae tsietsing. Ka pono, Jesu a mo bolella hore a tlohe Jerusalema bakeng sa polokeho ea hae (Liketso 22:17–21). Ka thuso ea baena, a theohela boemoelong ba likepe ba Caesarea ’me ho tloha moo a ea ha habo Silesia moo a tla lula lilemo li se kae pele a qala maeto a hae a boromuoa.