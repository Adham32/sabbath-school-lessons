---
title:  Ketelo ea Ananiase
date:   31/07/2018
---

Ha a elelloa hore o ntse a bua le Jesu ka sebele, Saule a botsa potso e neng e tla fa Jesu monyetla oo a u batlang: “‘Ke etseng Morena?’” (Liketso 22:10). Potso e supa ho ikoahlaea malebana le lintho tse etsahetseng ho fihlela motsotsong oo, empa ka ho fetisisa, e supa boinehelo bo sa thekeseleng ba ho lumella Jesu ho tataisa bophelo ba hae ho tloha moo ho ea pele. Ha a isitsoe Damaseka, Saule o ne a lokela ho emela litaelo tse ling. Ho Liketso 9:10–19, Bibele e senola ka moo Morena a neng a sebeletsa ho lokisetsa Saule oa Tarese bophelo bo bocha e le moapostola Paulose. Ponong, Jesu o file Ananiase tšebetso ea ho etela Saule le ho ’meha matsoho holimo hore a tle a boele a bone. Ananiase, leha hole joalo, o na sa ntsa tseba hore na Saule ke mang, le hore ke baena ba ba kae ba utloisitsoeng bohloko le ho lahleheloa ke maphelo ka lebaka la hae. Hape o ne a tseba hantle lebaka leo Saule a leng Damaseka ka lona, ’me kannete o ne asa batle hoba phofu ea pele ea Saule moo. Ho tsila-tsila ha hae ho ea utloahala. Empa, seo Ananiase a sa se tsebeng ke hore Saule o ne a sa tsoa kopana le Jesu e leng se fetotseng bophelo ba hae ka hosafeleng. O ne a sa tsebe seo, ho eona le ho sebeletsa lekhotla la Sanhedrine, Saule—ho makaleng ha Ananiase—o na sa tsoa bitsoa ke Jesu ho tla mo sebeletsa, se bolelang hore Saule e ne e se e se moapostola oa Sanhedrine empa lefiso leo Jesu a ikhethetseng lona ho isa evangeli ho Bajude le Balichaba.

`Bala Ba-Galata 1:1, 11, 12. Ke ntlha efe e khethehileng eo Paulose a ipolelang ka eona malebana le boapostola ba hae?`

Ho ba-Galata, Paulose o tiisa hore o amohetse molaetsa oa hae le boapostola ba hae ka kotloloho ho tsoa ho Jesu Kreste, e seng ho tsoa mehloling ea botho. Sena hase hanane le tšebetso e entsoeng ke Ananiase pitsong ea hae. Ha a mo etela, Ananiase o tiisitse thomo eo Saule a seng a e amohetse tseleng ea Damaseka ho tsoa ho Jesu ka sebele. Hantle, phetoho e bileng bophelong ba Saule e bile ka potlako eo ho seng motho a ka e fuoang. Ke bokena- lipakeng ba leholimo feela bo ka hlalosang hore ke joang sera se seholo sa Jesu hang feela e be se se mo amohela e le Morena le Mopholosi, a siea tsohle—kholiseho, botumo, boemo—morao, le ho ba moapostola oa hae ea inehetseng le ea matla.

`Ke ka litsela life tšokoloho ea Saule e bontšang tšebetso ea mohau oa Molimo? Ke eng seo u ka ithutang sona paleng ea hae malebana le bao bophelong ba hao o nang le kha o ea hore ba ka tla tumelong ea ’nete?`