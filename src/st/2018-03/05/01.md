---
title:  Tšokoloho ea Paulose
date:   28/07/2018
---

### Bakeng sa thuto ea beke ena, bala
Liketso 26:9–11, Deut. 21:23, Liketso 9:1–20, 1 Ba-Kor. 9:1, Ba-Gal. 1:1, Liketso 9:20–30.

><p>Temana ea Khopolo</p>
>“Empa Morena a re ho eena: ‘E-ea, hobane eo ke lefiso leo ke ikhethetseng lona, ho isa lebitso la ka ho Balichaba, le ho marena, le ho bana ba Iseraele’” (Liketso 9:15).

Tšokoloho ea Saule oa Tarese (eo e ileng ea ba Paulose) e bile e ’ngoe ea liketsahalo tse makatsang nalaneng ea kereke ea Baapostola. Bohlokoa ba Paulose, leha hole joalo, ho fetisa tšokoloho ea hae ka bo eona, hobane Paulose ha se eena feela sera sa kereke eo e ileng eaba Mokreste oa sebele. Taba mona, ke seo a qeteletseng a se etsa molemong oa evangeli. Paulose e ne e le mohanyetsi ea sa thekeseleng oa balumeli ba pele, ’me kotsi eo a ka beng a e etselitse kereke e sa le ncha e ka be le kholo. O ne a na le maikemisetso le tšehetso ea semolao ho felisa kereke. Empa, a arabela ka botšepehi pitsong ea Molimo tseleng e lebang Damaseka ’me ea e-ba e moholo oa Baapostola. “Ho tsoa hara bahlorisi ba halefileng le ba khopo ba kereke ea Kreste, ha hlaha mosireletsi ea nang le bokhoni le letšoao la katleho ea evangeli.”—Ellen G. White, Sketches from the Life of Paul, p. 9.

Liketso tsa Paulose tsa pele ka ho hlorisa kereke li tla mo tlisetsa boikutlo ba ho se be letho, leha a kare ka botebo ba teboho mohau oa Molimo ho eena ha ea ka eaba lefeela. Ka tšokoloho ea Paulose, Bokreste bo ile ba fetoha ka ho sa feleng.

_*Ithute thuto ea beke ena ho lokisetsa Sabatha, 4 Phato._