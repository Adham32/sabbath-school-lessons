---
title:  Salamise and Phafose
date:   12/08/2018
---

Ho Liketso 13, Luka o fetola sebaka ho ea Antioke ho re fa leeto la boromuoa la pele la Paulose, le nkang likhaolo tse peli kaofela (Liketso 13, 14). Ho tloha mona ho isa qetllong ea buka, ho se ho tsepangoe ho Paulose le boromuoa ba hae balichabeng. Ena le teko ea pele ea boromuoa ho Liketso e reriloeng le ho raloa ke kereke e ikemetseng; empa, Luka o hlokolosi ho supa hore teko e joalo e tsoa ho Molimo, e seng ho balumeli. Ntlha leha hole joalo, ke hore Molimo a ka sebetsa feela ha ka boithatelo re ipeile boemong boo a ka re sebelisang. 

Bala Liketso 13:1–12. Ke lintlha life tsa bohlokoa tseo Luka a batlang ho li tiisa malebana le mosebetsi oa Barnabase le Paulose Sipera? 

Nako ea thapelo le boitimo li ile tsa etella pele ho tsamaea ha barumuoa; boemog bona, peho ea matsoho e ne e le ketso ea ho ba hlohonolofatsa, kapa ho ba bea mohaung oa Molimo (Liketso 14:26) ka mosebetsi o ka pele ho bona. Sehleke-hleke sa Sipera se ka ’ngoa leboeabochabela ho leoatle la Mediterranean, haufi le Antioke. E ne e le sebaka se loketseng ho ka qala ho sona, e seng feela hore Barnabase o tsoa Sipera empa evangeli e ne e se ntse e fihlile sehleke-hlekeng sena. Empa, ho no ntso na le mosebetsi o mongata ho ka etsoa. Hang ha ba le Sipera, Barnabase le Paulose—le Johanne Mareka, motsoala oa Barnabase (Liketso 15:39, Ba-Kol. 4:10), ea neng a na le bona—ba ruta ma-synagogueng a Salamina. Ena e ne e le tloaelo ea mehla ea Paulose: ho ruta pele ma-synagogueng pele a ka fetela ho Balichaba. Kaha Jesu e ne e le Mesia oa Iseraele, ho ne ho lokela ho isa evangeli ho Bajude pele. Ka mora Salamina, ba leba bophirimela, ba ntse ba ruta (re nahana joalo) ha ba ntse ba tsamaea, ho fihlela ba fihla motse-moholo, Pafose. Tlhaloso joalo e pota-pota bathong ba babeli: senohe sa Mojude ea bitsoang Bare-Jesu, hape a tsejoa ka hore ke Elimase, le Sergius Pauluse, ’musisi oa Roma. Pale e fana ka mohlala o motle oa hore na evangeli e thulana le likarobo tse tšoaneng: ka lehlakoreng le leng, khanyetso e totobetseng; ha ka ho le leng kamohelo ea botšepehi le ho Balichaba ba maemong a holimo. Puo ea Liketso 13:12 ka ho hlaka e bontša tšokoloho.

`Nahana ka moo, tabeng ena, ebe e ne e le Mojude ea latolang ’nete ha molichaba a e amohela. Se se ka re thusang ho utloisisa hore batho ba litumelo tse ling ho thata ho ba fihlela ka “’nete ea joale” ho feta bao ho se nang moo ba oelang teng?`