---
title:  Leeto la Pele la Paulose la Boromuoa
date:   11/08/2018
---

### Bakeng sa thuto ea beke ena, bala
><p>Temana ea Khopolo:</p>
>“‘Banna ba heso, tsebang ka hoo habane tšoarelo ea libe le e boleletsoe ka eena, le hoba e mong le e mong ea lumelang ho eena o beoa ea lokileng nthong tseo le neng le sitoa ho beoa ba lokileng tsona ke molao oa Moshe’” (Liketso 13:38, 39).

Ka ’nete, evangeli e lokela ho ea ho Balichaba le ho Bajude. Ona e ne e le molaetsa oo, hanyane empa ka tieo, kereke ea pele ea Bokreste ba Bajude e neng e qalella ho o amohela. Tlaleho ea rōna e hlakileng ea Balichaba ho inehela tumelong ka lipalo tse holimo e hlaha Antioke. Ka mantsoe a mang, e bile Antioke moo kereke ea pele ea Balichaba e ileng ea thehoa teng, leha e ne e e-ba e ntse na le balumeli ba Bajude (Ba-Gal. 2:11–13). Ho latela cheseho ea boromuoa ea bathehi ba eona le tšusumetso ea ileng ea bakoa ke ho fihla ha Barnabase le Paulose, kereke moo ea hola ka potlako, ’me e ile eaba setsi sa Bokreste sa bohlokoa kantle ho Judea. Hantle, ka litsela tse itseng eile ea ba ea fetisa kereke e Jerusalema. 

Baapostola ba ntse ba le Jerusalema, Antioke e ile ea fetoha sebaka se tsoalang barumuoa ba Bokreste. E bile ho tloha moo, le ka tšehetso ea balumeli ba lehae, a ileng a tloha teng maetong ohle a hae a mararo a borumuoa. E bile ka lebaka la boitelo ba bona Bokreste bo bileng seo Jesu a neng a bo reretse bona: bolumeli ba lefatše lohle, boo evangeli e ba hasoa “lichaba tsohle, le mefuta eohle, le lipuo tsohle, le merabe eohle” (Tšen. 14:6). 

_*Ithute thuto ea beke ena ho lokisetsa Sabatha, 18 Phato._