---
title:  Ikone
date:   15/08/2018
---

Ka tšusuemetso ea baetapele ba Bajude Antioke, babusi ba motse ba hlohlelletsa hloriso khahlanong le Paulose le Barnabase ’me ba ba leleka naheng ea bona (Liketso 13:50). Barutuoa leha ho joalo, ba tlala ka thabo le Moea o Halalelang (Liketso 13:52). Barumuoa joale ba leba motseng oa Ikone. Bala Liketso 14:1–7. Litholoana tsa mesebetsi ea Paulosele Barnabase e bile Ikone? Ikone, Paulose le Barnabase ba tsoela pele ka tsoaelo ea bona ea ho bua le Bajude pele ho Balichaba. Thero ea Paulose Antioke (Liketso 13:16–41) e fana ka lebaka le leholo la tse tlang pele ho Bojude bosebeletsing ba bona: ho khetha ha Iseraele, le sohle seo e se kenyeletsang (Ba-Roma 3:2; 9:4, 5), le phethahatso ea litšepiso tsa hae tsa mopholosi ho tsoa lelokong la Davida. Ntle le hore Bajude ba bangata ba ne ba latola evangeli, Paulose ha a ka a lahla tšepo ea ho khonahalo ea ho pholosa Bajude. 

Ho Baroma 9–11, Paulose o hlakisa hore “hase bohle ba tsoileng ho Iseraele e leng ba- Iseraele” (Ba-Roma 9:6) le ke ka lebaka la mohau oa Molimo hore e be ba bang ba Bajude ba ea lumela. Molimo a lahla sechaba sa hae, empa “Molimo o ipoloketse Masala, ka boikhethelo ba mohau” (Ba-Roma 11:5). Paulose o tsoetse pele ho ruta Balichaba evangeli, leha a ne a lumela hore ka letsatsi le leng Bajude ba bangata ba tla tla tumelong ho Jesu. “Khang ea Paulose ho Ba-Roma 9–11 e fana ka tlhaloso e eketsehileng ka leano la thomo leo a le sebelisang tlhalosong ea Liketso le ho qholotsa meloko eohle ea Bokreste ka bohlokoa ba thuto-Molimo ba ho isa evangeli ho Bajude ba sa lumeleng.”—David G. Peterson, The Acts of the Apostles (Grand Rapids: Eerdmans, 2009), p. 401. 

Boemo bo ne bo sa fapana ha kalo le ba Antioke. Karabelo ea pele ea bobeli Bajude le Balichaba evangeling ea Paulose e ne e khothatsa haholo, empa hape Bajude ba sa lumeleng, mohlomong baetapele ba sechaba sa ma-Juda, ba ferekanya Balichaba le ho jala chefo likelellong tsa khahlanong le barumuoa bana, e ileng ea baka likarohano sechabeng. Ha lira li ntse li rera ho hlasela le ho bolaea Paulose le Barnabase, barumuoa ba babeli bana ba etsa qeto ea ho tloha motseng le ho ea ho o mong. 

`Ho feta feela ho utloa evangeli, batho ba Bajude ba ne ba hloka ho bona e pheloa maphelong ba ipoleng e le ba Jesu. Haeba u na le ho kopana le ma-Juda, ke bopaki ba mofuta ofe boo o bo hlahisang ho bona?`