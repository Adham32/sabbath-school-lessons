---
title:  Antioke oa Pisidia Karolo ea II
date:   14/08/2018
---

 Likeso 13:38, 39, e bontša taba ea molao lea ho sitoa ho lokafatsa, karolo ea bohlokoa ea thuto. Hosa natsoe semelo se tlamang sa molao oa boitšoaro, molao ha o khone ho tlisa tokafatso hobane o ke ke oa hlahisa kutlo e phethahetseng ho ba o bolokang (Liketso 15:10, Ba-Roma 8:3). Leha e ne e ba molao o ka hlahisa kutlo e phethahetseng ho rōna, kutlo eo e phethahetseng e ne e ke ke ea phekola libe tsa rōna tse fetileng (Ba-Roma 3:19; Ba-Gal. 3:10, 11). Ke hoo ho lokafatsoa ho ke keng ha sebeletsoa, leha e le hanyane. Re ho fumana feela ka tumelo sehlabelong sa pheko sa Jesu (Ba-Roma 3:28, Ba-Gal. 2:16), mpho e sa re lokelang. Leha e le khubu ea bophelo ba Bokreste, kutlo e ke ke ea re fumantša pholoho. 
 
 `Bala Liketso 13:42–49. Synagogue e ile ea amohela molaetsa oa Paulose joang?`
 
 Ntle le hore Paulose o qeteletse molaetsa oa hae ka tsela e thata, ba bangata ba arabetse ka tsela e ntle haholo. Sabatha se latelang, leha ho le joalo, lintho tse fetoha hamper feela. Pelaelo e kholo ke hore “Bajude” ban eng ba hana evangeli e ne e le baetapele ba synagogue, bona ba neng ba emetse Bojude ba sebele. Luka o lekanya boitšoaro ba bona bo tšosang malebana le Paulose le mona. Lefatšeng la pele, lintlha tse ’maloa tsa Bojude, joalo ka tumelo ho Molimo a le mong, mokha oa bophelo, le eona Sabatha, li ile tsa hohela Balichaba ba bangata, hoo boholo ba bileng ba qetella ba titimela Bojudeng. Lebollo, leha ho le joalo, e n’e le mokoallo o thata, joalo kaha e ne sonngoa ka hore bo bokoata le botlatlapi, Balichaba ba bangata ba ne ba tla tla synagogeng ho rapela Molimo ntle le ho sokolohela bo-Judeng. Bana ba ne ba bitsoa ka hore ke ba “tšabang Molimo,” ’me e ka ’na eaba e ne e le ba tšabang Molimo le ba proselite, ba synagogue ea Antioke (Liketso 13:16, 43) ba ileng ba hasanya litaba ka molaetsa oa Paulose hara batho ka kakaretso, ’me batla ka lipalo tse kholo. Khonahalo ea hore motho a fumane pholoho ntle le hore pele e be Mojude ha ho potang e ile eaba hohela ba bangata. 
 
 Sena se ka thusa ho hlalosa mona oa baetapele ba Bajude. Ka tsela efe kapa efe, ka ho latola evangeli ba ne ba sa itšeke feela pholohong ea Molimo, empa hape ba ne ba lokolla Paulose le Barnabase ho itahlela ka hohle-hohle ho Balichaba, ba ileng ba nyakalla le ho rorisa Molimo ka ho ba kenyeletsa morerong oa hae oa pholoho.