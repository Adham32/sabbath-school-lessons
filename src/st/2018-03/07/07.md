---
title:  Ho Ithuta Haholoanyane:
date:   17/08/2018
---

“Nakong ea bophelo ba Kreste lefatšeng o ne a batla ho tlosa Bajudeho ikhetholleng. Tšokoloho ea molaoli oa lekhotla le ea mosali oa Sirophenia, e ne e le mekhoa e otlolohileng ea tšebetso ea hae ka thoko ho sechaba sa Iseraele. Nako joale e ne e tlile bakeng sa mosebetsi o matla o tsoelang pele hara Balichaba, bao ka eena metse eohle e ileng ea amohela evangeli ka thabo, le ho tlotlisa Molimo la leseli la tumelo eo ea kelello. Ho se lumele le mona oa Bajude ho oa ka oa suthusetsa ka thoko ho morero oa Molimo; hobane Iseraele e ncha e ne e nyalisitsoe mohloare oa khale. Ma-synagogue a ile a koaloa bakeng sa Baapostola; empa matlo a bolulo a ile a buloa hore ba ka a sebelisa, le matlo a sechaba a Balichaba a sebelisoa ho ruta lentsoe la Molimo.”—Ellen G. White, Sketches From the Life of Paul, p. 51. “Malekeng a bona a boromuoa Paulose le Barnabase ba ile ba batla ho latela mohlala oa Kreste oa sehlabelo sa boithatelo le botšepehi, le boitelo bosebeletsing ba meea. Ka phalimeho, le ka cheseho, le mafolo-folo, ha ba ea ka ba botsa tšekemelo kapa boiketlo ba botho, empa ka cheseho ea thapelo le tjantjello ba jala peo ea ’nete. ’Me ka jaloa ha peo, Baapostola ba ne ba le hlokolosi ka ho fana ka sohle ho ba nkang khato bakeng sa evangeli, taelo e utloahalang ea boleng bo sa boleloeng. Moea oa ona oa botšepehi le tšabo ea Molimo e neng e tlisoa likelellong tsa barutuoa ba bacha e ne e tiisa bohlokoa ba molaetsa oa evangeli.”—Ellen G. White, The Acts of the Apostles, p. 186. 

**Lipotso tsa Puisano:** 

`1. Lula haholo paleng ea ho baleha ha Johanne Mareka ha lintho li thatafala. Paulose le Barnabase ha morao ba ile ba ba le khang holima Johanne Mareka, ha Barnabase a ne a batla ho mosebelisa hape ’me Paulose a sa batle (sheba Liketso 15:37). Lilemo ha morao, leha hole joalo, Paulose o ngotse: “U ntlele le Mareka, u mo tlise, hobane o molemo ho ’na tšebetsong ea lentsoe” (2 Tim. 4:11). Ke lithuto life tse teng moo bakeng sa rōna malebana le bao, maemong a mang ba bonahalang basa tšephale pitsong ea bona?` 
   
`2. Hlahloba likarabo tsa Paulose le Barnabase ho ba Listra ha ba ne ba nkoa eka ke melimo (Liketso 14:14–18). Ke joang re ka arabelang re oeloa ke teko ea nka tlotla ka seo Molimo a se entseng?` 
   
`3. Bala Liketso 14:21–23. Re ipapisitse le mohlala oa Paulose le Barnabase, ke eng eo ka bo mong leha re le kereke re ka ithutang eona ho matlafatsang kapa ho holisa tumelo ea ba bakolobetsuoa ba bacha?` 
   
`4. Ke joang re ka etsang bonnete ba hore meetlo ea botho, kapa le tsona litumelo tseo e sa leng re tšoarella ho tsona ka nako e telele, hali eme tseleng ea tsoelo-pele ea ’nete, joaloka ha ho entse baetapele ba neng ba hanyetsa Paulose?`

