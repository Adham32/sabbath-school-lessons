---
title:  Ho Fetisetsoa Sesarea
date:   13/09/2018
---

Ka ho hlabeha hore ha ba so tlose Paulose tseleng ka molao, sehlopha se itseng sa etsa morero oo ka oona bat la mo hlasela le mo bolaea ka bo bona. 

`Liketso 23:12–17. Morero oa bona e ne e le ofe, ’me o ile oa hloleha joang? See se re ruta eng ka moo batho ba bang le cheseho linthong tse fosahetseng?` 

Hore Bajude ba fetang mashome a mane ba ile ba rera hammoho khahlanong le Paulose le itlama ka kano ho senola lehloeo leo moapostola a neng a le tsositse Jerusalema. Luka ha a re fe boitsibiso ba batho bana, empa ba ne ba ikemiselitse ho etsa sohle se matleng a bona ho sireletsa tumelo ea bona ea se-Jude ho lira tsa eona. Boemo bo joalo ba ho nkeha maikutlo ke bolumli, bo kopana le liphetoho le chesehello ea bochaba, e ne e se ntho e ncha Judea lekholong la pele la lilemo. Ka tsela ea mohlolo, leha hole joalo, litaba tsa morero tsa fihla litsebeng tsa mochana oa Paulose. Ho soabisang leha hole joalo ke hore e be ha re tsebe letho ka lelapa la Paulose, empa mohlomong eena le khaitseli’e ba ne ba holetse Jerusalema (Liketso 22:3) moo, a nyaloa ’me a ba le mora a le mong. Empa he, mochana oa Paulose (Liketso 23:18, 22) le taba ea hore o ile a “mo tšoara ka letsoho” (Liketso 23:19) e supa hore e ne e sa le mohlankanyana—o ile a khona ho mo etela qhobosheaneng ho mo phetela litaba. 

`Bala Liketso 23:26–30. Ke molaetsa o fe oo molaoli Lisiase a ileng a o romela ’musisi Felikse ka Paulose?` 

Lengolo le ne le fa Felikse tlahelo e utlohalang ea boemo. Holima moo, e bontša ka moo Paulose a unneng molemo kateng ka hore ke moahi oa Roma. Molao oa Roma o ne o sireletsa baahi ba eona, ba neng ba na le tokelo, mohlala, ho ba le tokelo ea molao, ea nyeoe ea molao, ea hore ba ka hlaha ka pel’a lekhotla le ho ikarabella (Liketso 25:16), le tokelo ea ho ipiletsa ho ’musisi ha nyeoe e sa tsamaea hantle (Liketso 25:10, 11). Ho natsoe botumo ba Felikse, o ile a tšoara Paulose ka tsela ea molao. Ka mor’a lipatlisiso tsa sethathong, a laela hore a beoe tla balebeli ho fihlela bangosi ba hae ba fihla. 

`Nahana ka mehauhelo ea Molimo bophelong ba Paulose. Ke ha kae ka boikokobetso o ileng oa ananela mehauhelo ea Molimo bophelong ba hao ho sa natsoe liqoso le matšoenyeho ao u bileng ho oona?`