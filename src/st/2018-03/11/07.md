---
title:  Ho Ithuta Haholoanyane
date:   14/09/2018
---

“Ketsahalong ena, Paulose le bao a tsamaeang le bona ba hlahisa ka molao ho baetapele ba mosebetsi Jerusalema linyehelo tse rometsoeng ke likereke tsa Balichaba ho tšehetsa bafumanehi hara baena ba Bajude. . . . “Linyehelo tsena tsa boithatelo e ne e le pontšo ea botšepehi ba balumeli ba Balichaba mosebetsing o hlophisitsoeng oa Molimo lefatšeng lohle ’me li lokela e be li amohetsoe ke bohle ka kananelo e nang le teboho, empa ho ila ha hlaka ho Paulose le bao a tsamaeang le bona hore le hara bao ha joale a emeng ka pele ho bona ho ntse ho na le ba bang ba neng ba sa ananele moea oa lerato la boena o neng o susumelitse limpho tseo.”—Ellen G. White, The Acts of the Apostles, pp. 399, 400. “Hoja baetapele ba kereke ba ne ba ile ba nehela ka botlalo maikutlo a bona a bora khahlanong le moapostola, eaba ba mo amohetse e le ea bitsitsoeng ka ho khetholoha ke Molimo ho isa Evangeli ho Balichaba, Morena a ka be a mo babaletse ka bona. Molimo o ne a sa rera hore Mosebetsi oa Paulose o felle kapele ha kaalo, empa ha a ka a etsa mohlolo ho thibela letoto la maemo ao boetapele ba kereke Jerusalema bo a qhololitseng. “Moea o tšoanang o ntse o tlisa litholoana tse tšoanang. Ho nena le ho se ntlafatse mokha oa ho amohela mohau oa Molimo ho ile ha amoha kereke litlhohonolofatso tse ngata. Ke hangata ha kakang Molimo a ka lelefatsang mosebetsi oa baruti ba tšepahalang, ho ja tšebetso ea bona e ne e ananeloa! Empa ha kereke e lumella sera sa meea ho senya kutloisiso, e le hore ba tle ba se sothe le ho senya mantsoe le liketso tsa bahlanka ba Kreste; ha ba itumella ho ema tseleng le ho sitisa ho sebeliseha ha hae, Morena ka linako tse ling o tlosa ho bona litlhohonofatso tseo a faneng ka tsona. . . . “Ka mor’a hore ho phuthoe matsoho sefubeng pelong e sa otleng, ha lentsoe la tlhokomeliso le khothatso le khutsisoa, ba satalalitseng melala ba ka phahamisetsoa ho bona le ho rorisa tlhohonolofatso eo ba e fumaneng ho bona. Lefu la bona le ka phetha seo ho phela ha bona ho hlotsoeng ho se phetha.”—Leq. 417, 418.

**Lipotso tsa Puisano:**

`1. Ka ho ea Jerusalema le hoja a ne a tseba hore ha a tlo amoheleha, Paulose o ile a beha lithahasello tsa kereke ka holimo ho tsa hae. Ke ho fihlela kae re ka latelang mohlala oa hae?`

`2. Ke’ng eo re ka ithutang eona ho ikhakanyeng ha Paulose Jerusalema? Ke joang re ka eang le bongata ntle le ho lahla metheo eo re phelang ka eona? Kapa na re ka khona?`

`3. Kopano ea kereke kamehla e bohlokoa haholo. Ke joang re ka ithutang ho sebetsa ’moho, ho kopanya kereke, leha re na le pono tse sa tšoaneng ea lintho?`