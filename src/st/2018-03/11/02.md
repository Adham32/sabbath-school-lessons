---
title:  Ho Kopana le Baetapele ba Jerusalema
date:   09/09/2018
---

Ha Paulose a fihla Jerusalema, o ile a amoheloa ka mofuthu ke balumeli ba amanang le Mnasone, eo a ileng a lula le eena (Liketso 21:16, 17). Ho Liketso 21:18–22, Jakobo le baholo ba Jerusalema ba bontša khathatseho ka botumo ba Paulose hara balumeli ba Bajude ba chesehellang molao oa Moshe. Ba ne ba tsebisitsoe hore o ruta balumeli ba Bajude ba phelang thoko ho lahla molao oa Moshe, a ba bolella hore “ba seke ba bolotsa bana ba bona ’me ba seke ba ea ka mekhoa ea bona” (Liketso 21:21). Sena, ruri e ne e se ’nete. Seo Paulose a neng a se ruta e ne e le hore, malebana le pholoho, lebollo le boqai hali re letho, kaha bobeli Bajude le Balichaba ba ne ba bolokeha ka ho lekana ka tumelo ho Jesu (Ba- Roma 2:28, 29; Ba-Gal. 5:6; Ba-Kol. 3:11). Sena se fapane le ho khothaletsa ka ho otloloha Bajude ho khaohana le molao tsa tse batloang ke oona. Kutlo ka boeona ha se moelelo o le mong le ho ba tlasa molao, leha e ka sotha ho bolela seo. 

`Bala Liketso 21:23–26. Ke joang Paulose a neng a ka bontša hore e ntse e le Mojude ea tšepahalang?` 

Paulose o ile a eletsa ho nepa ka se-polotiki. O lokela ho bontša bohata ba mabare-bare ka eena ka ho etsa se seng sa Bojude: ho tšeetsa kano ea bo-nasari ea balumeli ba bang ba ma-Juda. Kano ena e ne e le ketso ea bohlokoa ea borapeli eo ka eona Mojude a tlang ho itlhoekisetsa Molimo. Ka bomalimabe, Paulose a inehela. Bahale, ho kenyeletsa le ba Bibele ba na le bofokoli, joalo kaha re bona maphelong a bo-Abrahama, Moshe, Petrose, le ba bang ba ’maloa. Khang e ka ba hore Paulose o ne a mpa a latela molao oa ho itšoara joalo ka e-ka ke Mojude ha a sebetsana le Bajude(1 Ba-Kor. 9:19–23), kapa hore eena ka bo-eena o tlaleha a nkile kano pele e seng khale (Liketso 18:18), leha semelo hantle sa kano ena se sa hlaka. Nakong ena, leha hole joalo, e ne e le ho rekisa ka ’nete, kaha e ne e bontša ho tiisa ha hae mohopolo ea ho ba tlasa molao e ka mora khothaletso eo. Se boleloang ke boitšoaro boo e ne e le sona seo moapostola a leng khahlanong le sona ka matla: hore hona le li-Evangeli tse peli, e ’ngoe ke ea Balichaba, ea ho bolokeha ka tumelo, ha e ’ngoe e le ea Bajude, ea ho bolokeha ka mesebetsi ea molao. “O [Paulose] ne a sa fuoa matla ke Molimo ho etsa ka moo ba bolellang kateng.”—Ellen G. White, The Acts of the Apostles, p. 405. 

`Tekong ea rōna ea ho tsitsa tabeng, ke joang re ka bang hlokolosi hore re se etse phoso ea mofuta o tšoanang?`