---
title:  Leeto la Boraro la Boromuoa
date:   08/09/2018
---

### Bakeng sa thuto ea beke ena, bala
Liketso 21; Ba-Roma 2:28, 29; Ba-Gal. 5:6; Liketso 22; Liketso 23:1–30; Matt. 22:23–32.

><p>Temana ea Khopolo</p>
>“Bosiung bo hlahlamang, Morena a ipontša ho eena, a re: Tiisa matla, Paulose, hobane joalo kaha u pakile taba tsa ka Jerusalema, e ka khona u li pake joalo le Roma’” (Liketso 23:11).

Hang ka mor’a leeto la pele la Paulose, ho ile ha hlaka hore ho na le ho se utloisisane ho tebileng ka hara kereke holima hore na Balichaba ba amoheloa joang tumelong (Liketso 15:1–5). Mohlomong ka ho lemoha khohlano e holang, Paulose a rera ho bopa bonngoe ka hara kereke. Hobane lekhotleng la Jerusalema o ile a koptjoa ho hopola bafumanehi (Ba-Gal. 2:10), a etsa qeto ea ho mema likereke tsa Balichaba ho etsa lithuso tsa lichelete ho thusa baena ba Judea, “pokello ea bahalaleli” (1 Ba-Kor. 16:1), mohlomong ka tšepo ea hore li ka haha likamano lipakeng tsa lihlopha tse peli tsena. Sena se ka hlalosa ho tiea ha hae ka ho ea Jerusalema qetellong ea leeto la hae la boraro, ho sa natsoe kotsi e tlang. Ka lehlakoreng le leng, o ne a na le lerato la sebele bakeng sa Bajude ba habo (Ba-Roma 9:1–5); ha ka ho leleng, a ne a labalabela kereke e nang le bonngoe (Ba-Gal. 3:28, 5:6). Kaha Bajude le Balichaba ka ho lekana ba bolokeha ka tumelo, e seng ka mesebetsi ea nama (Ba-Roma 3:28–30), ho amana ho lipakeng tsa bona ho its’elehileng ka molao oa mekete hone ho le khahlanong le semelo sa Evangeli (Ba-Efe. 2:11–22). 

Ha re latele Paulose ha a kena karolong ena e ncha ea bophelo le thomo ea hae. 

_*Ithute thuto ena ho lokisetsa Sabatha, 15 Loetse._