---
title:  Le tla ba lipaki tsa ka
date:   30/06/2018
---

### Bakeng sa Thuto ea beke ena bala
Liketso 1:6–8, Luka 24:25, Luka 24:44–48, Deut. 19:15, Liketso 1:9–26, Liprov. 16:33.

><p>Temana Khopolo</p>
>“Empa le tla fuoa matla mohla Moea o Halalelang o tlang lōna; ’me le tla ba lipaki tsa ka Jerusalema, le naheng tsohle tsa Judea, le ea Samaria, le ho isa pheletsong ea lefatše” (Liketso 1:8).

Thomo ea Jesu lefatšeng e ne e phethetsoe. Molimo ha morao o tla romela Moea o Halalelang, ea tla tiisa maleke a bona ka meeka le mehlolo e mengata—o tla
ba fa matla le ho ba etella pele thomong e tla fihla lipheletsong tsa lefatše. Jesu o ne a ke ke a lula le bona ka ho sa feleng ka nama ea botho. Ho apara botho
ha hae ha ha tlisa feela bofokoli ba botho thomong ea ka lefatše lohle, empa nyolohelo ea hae leholimong e ne hlokeha hore Moea o tle o theohe.

Ho fihlela tsohong ea Jesu, leha hole joalo, barutuoa ba ne ba sa tsebe hantle lintho tsena. Ha ba siea lintho tsohle ho mo latela, ba ne ba lumela hore ke moloaneli oa tokoloho ea se-polotiki eo ka letsatsi le leng a tlang ho leleka ma-Roma naheng ea bona, le ho khutlisa borena ba Davida, le ho khutlisetsa Iseraele khanyeng ea eona ea pele. Hone ho se bonolo ho bona ho nahana ka tsela e ’ngoe.

_*Ithute thuto ea beke ena ho lokisetsa Sabatha, 7 Phuptjane._
