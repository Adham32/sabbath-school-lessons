---
title:  Ho Lokisetsa Pentekonta
date:   04/07/2018
---

Karabong ea hae ho Liketso 1:7, 8, Jesu ha a ka a etsa boitlamo malebana le nako. Empa, se boleloang ke mantsoe a hae ke hore kamor’a hore Moea o tle le hore barutuoa ba phethe thomo ea bona, o tla khutla (sheba hape Matt. 24:14). Mantsoe a manyeloi (Liketso 1:11) hape ha a ka a arabela potso ea hore na ke neng ’muso o tla tla, empa ho ka utloisoisoa e-ka ha e-na hoba khale. Sena seka hlalosa lebaka leo barutuoa ba “khutletseng Jerusalema ka thabo” (Luka 24:52). Tšepiso ea ho khutla la bobeli ha Jesu ka nako e sa boleloang, e lokelang ho bafa khothalo e eketsehileng bakeng sa thomo ea bona, ea nkoa e bolela hore bofelo bo hau  haholo. Tsoelo pele e bonahalang ho Liketso e tla netefatsa sena.

`Bala Liketso 1:12–14. Ke mang hape ea neng a le phaposing e kaholimo, ’me ke joang ba ileng ba itokisetsa ho tla ha Moea?`

Ho khutleng thabeng ea Mehloare, barutuoa ba bokana hammoho kamoreng e ka holimo (ka se-Latine, cenaculum) ea ntlo e mekato e ’meli ea bolulo Jerusalema. Balateli ba bang ba basali (Luka 8:1–3, 23:49, 24:1–12), ’moho le ’m’a Jesu le banab’abo, ba ne ba le moo le barutuoa. Banab’abo Jesu (Mareka 6:3) e ne e-ka ba baena ba Jesu ka Josefa le Maria (Matt. 1:25, Luke 2:7) kapa, mohlomong, bara ba Josefa ba lenyalo la pele, se ka bolelang hore Josefa e ne e le mohlolo ha a ne a nyala Maria. Boteng ba bona hara barutuoa ba hlaha e le semaka, kaha e sa le ba ena le kha o malebana le Jesu (Mareka 3:21, Johanne 7:5). empa, tsoho le ho hlaha ho khethehileng ha Jesu ho Jakobo (1 Ba-Korinthe 15:7) ho bonahala ho entse phetoho eo eohle. Ha morao Jakobo qetellong o tla be a nke le sebaka sa Petrose boetapeleng ba Bakreste ba pele (Liketso 12:17; 15:13; 21:18; Ba-Gal. 2:9, 12).

Thapelong (Liketso 1:14), le ka tempeleng ha ho rorisoa Molimo (Luka 24:53), bohle ha ho tika-tiko ba ne ba ikakhetse ka matla pakong, le tšokolohong, le ho behelleng libe tsa bona thoko. Leha e ne e ka ba maikutlong a bona ho tla ha Moea ho ne ho ka isa hang-hang ho khutleng ha Jesu, boemo ba bona ba semoea bo ne bo lumellana ka botlalo le se tlang ho etsahala, ha Moea o Halalelang o tla e le karabelo ea thapelo.

`Liqetong tsa rōna tsa letsatsi ka leng, ke tsela life tse re thusang ho lokisetsa tšebetso ea Moea maphelong a rōna?`
