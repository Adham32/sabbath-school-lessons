---
title:  Baapostola ba Leshome le metso e ’meli
date:   05/07/2018
---

Ketso ea pele ea Botsamaisi ba Bakreste bao ba pele, ba neng ba ka ba lekholo le mashome a mabeli (Liketso 1:15), e ne e le ho khetha mohlahlami oa Judase.

`Bala Liketso 1:21, 22. Ke makhabane afe ao mohlahlami oa Judase a neng a lokela ho ba le oona? Hobaneng sena se lokela ho ba bohlokoa ha kalo?`

Ho ne ho hlokeha paki ea tsoho ea Jesu (bapisa le Liketso 4:33); sena se hlokolosi hobane nako le nako tsoho e bonoa e le bopaki bo matla ba bo-Mesia ba Jesu le bo-’nete ba tumelo eohle ea Bokreste. Khetho, leha ho joalo, e ne e lokela ho etsoa hara ba neng ba na le barutuoa bosebeletsing bohle ba Jesu. Paulose ha morao o tla tiisa hore, leha ebile a sa ka a ba le Jesu bosebeletsing ba hae lefatšeng hakaalo, o ne a e-na le tokelo ea ho ba boemong ba moapostola hobane ho kopana ha hae le Jesu tseleng e eang Damaseka ho  le matla a ho ba paki ea tsoho ea hae (1 Ba-Kor. 9:1). Leha a amohela hore o joalo ka “sefolotsana” (1 Ba-Kor. 15:8), Paulose o latotse ho inka a sa lokela joalo ka Baapostola ba bang (1 Ba- Kor. 9:2, Ba-Gal. 2:6–9). Ke ba leshome le metso e ’meli feela le Paulose, ka nako, e neng “Baapostola” ka mocha o utloisisehang (Liketso 1:25, 26); empa, ka moelelo oa mathomo, e le barumuoa, lentsoe leo hape le ka sebelisoa ho basebeletsi ba bang ba evangeli (Liketso 14:4, 14; Ba-Gal. 1:19).

`Bala Liketso 1:23–26. Matthiase o ile a khetha joang?`

Mokha oo ba o sebelisitseng ho khetha Matthiase o kabonahala o makatsa, empa ho laola ka lotho e ne e le mokha oa khale o sebelisoang ho  hlela liqeto (ka mohlala, Lev. 16:5–10, Num. 26:55). Holima moo, khetho e ne e le holima litho tse peli tse tsejoang tse nang le maiphihlelo a lekanang, ha se khatho ea moo ho sa tsejoeng. Balumeli hape ba rapela Molimo, ba lumela hore qeto e tla senola thato ea hae (bapisa le Liprov. 16:33). Ha bopaki bo supang hore qeto eo e ile ea hanyetsoa. Ka mor’a Pentekonta, ho laola ka lotho ea ba mokha o seng o sa sebelisoe ka lebaka la tataiso e otlolohileng ea Moea (Liketso 5:3, 11:15–18, 13:2, 16:6–9).

`Haeba motho e mong a ne a ka tla ho uena le ho botsa, “Ke joang nka tsebang hore na thato ea Molimo ke efe bakeng sa bophelo baka?” karabo ea hao e ne e tla ba efe, ’me hobaneng?`