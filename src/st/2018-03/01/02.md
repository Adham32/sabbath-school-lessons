---
title:  Ho Tsosolosoa Ha Iseraele
date:   01/07/2018
---

Hona le mefuta e ’meli ea boporofeta Testamenteng ea Khale, bo bong bo supa Mesia ea mosa ea tla busa ka ho sa feleng (Ps. 89:3, 4, 35–37; Esa. 9:6, 7; Ezek. 37:25; Dan. 2:44; 7:13, 14), bo bong bo porofetang hore Mesia o tla shoela libe tsa batho (Esa. 52:13–53:12; Dan. 9:26). Boporofeta boo ha bo loantšane. Li mpa li supa maemo a mabeli a latelang
a bosebeletsi ba Mesia: ea pele o tla utloisoa bohloko, e be hona e bang Morena (Luka 17:24, 25; 24:25, 26). Bothata ba Bajude ba lekholo la pele la lilemo ka tebello ea Mesia, leha hole joalo, e ne e le hore e ne nkile lehlakore le leng. Tšepo ea morena oa Mesia ea tla tlisa tokoloho ea se-polotiki e ile ea sira karolo ea Mesia ea tla utloisoa bohloko le ho sha. Qalong, barutuoa ba ne ba e-na le tšepo ena ea morena oa Mesia. Ba ne ba lumela hore Jesu ke Mesia (Matt. 16:16, 20) ’me ka linako tse ling ba ne ba khaoletsoa ba ntse ba buisana ka hore na ke mang ea tla lula ka letsohong la hae le letona ha a nka setulo sa borena (Mark 10:35–37, Luka 9:46). Ho sa natsoe litlhokomeliso tsa Jesu ka se mo tobileng, ba ne ba sitoa ho utloisisa seo a se bolelang. Ka hona, ha a sha , ba ferekana le ho nyahama. Ka mantsoe a bona, “Ha e le rōna, re ne re tšepile hobane ke eena ea tla lopolla Iseraele” (Luka 24:21).

`Bala Liketso 1:6. Potso ee e reng ka seo ba neng ba ntse ba sa se utloisise? Ho Liketso
1:7, Jesu o ile a ba araba joang?`

Haeba lefu la Jesu le bolela lefu le bohloko la tšepo ea barutuoa ba hae, tsoho e ile ea e tsosolosa, ho tsosa tebello tsa bona tsa se-polotiki mohlomong ho isa boemong bo itseng. Ho ne ho bonahala ho utloahala ho nka tsoho e le sesupo se matla hore ’muso oa Mesia
qetellong o tla theha.

Karabong ea hae potsong ea bona, leha hole joalo, Jesu ha a ka a fana ka karabo e tobileng. Ha a ka a latola maikutlo a bona a amanang le potso ea puso e tlang ho tla haufinyane, empa hape ha a ka a e amohela. A siea taba e sa qetoa, h’a ba hopotsa hore linako tsa tšebetso ea Molimo ke tsa hae a ’notši, ’me ka hona ha li matleng a botho.

