---
title:  Thomo ea Barutuoa
date:   02/07/2018
---

`Bala Liketso 1:8. Ho e-na le ho kena lahabeeng la boporofeta, barutuoa ba ne ba lebeletsoe ho etsa eng?`

Ho na le lintlha tse ’ne tsa bohlokoa sekheng sena malebana le thomo ea barutuoa:

1. Neo ea Moea. Moea e sa le o le tšebetsong kamehla hara batho ba Molimo. Ho ea ka baporofeta, leha hole joalo, ho tla ba le ho tšolleloa ha Moea o halalelang ka moso (Esa. 44:3; Joele 2:28, 29). Joalo kahaJesu ka bo eena a ile a tlotsoa ke Moea o halalelang, Moea o Halalelang o n’o so ntso le tšebesong nakong ea bosebeletsi ba hae (Luka 4:18–21) empa ka molao ha o oa ka oa ananeloa ho  hlela Kreste a nketsoe Leholimong (Johanne 7:39, Liketso 2:33).
2. Tšebetso ea Bopaki. Paki tlaleho ea kapele. Barutuoa ba ne ba  loe matla a ho fana ka bopaki bo joalo (Liketso 1:21, 22; 4:20; bapisa le 1 Johanne 1:1–3) ’me joale ba ne ba  loe thomo ea ho arolelana le lefatše maiphihlelo a bona a ikhethang le Jesu.
3. Moralo oa Thomo. Barutuoa ba ne ba lokela ho paka pele Jerusalema, e be Judea le Samaria, le ho isa lipheletsong tsa lefatše. E ne e le morero o tsoelang pele. Jerusalema e ne e le khubu ea bophelo ba bolumeli ba se-Juda, sebaka seo Jesu a ileng a ahloloa le ho thakhisoa. Judea le Samaria e ne e le libaka tse ahelaneng moo Jesu hape a sebelelitseng. Barutuoa, leha hole joalo, ba ne ba sa lokele ho fella mona feela. Bophara ba thomo ea bona bo ka lefatše.
4. Mokha oa thomo. Linakong tsa Testamente, e ne e le lichaba tse neng li lokela ho khahloa ke ho tla ho Molimo (sheba Esa. 2:1–5), e seng hore Iseraele e “nke” Molimo ho ea lichabeng. Mekhelo e fokolang (ka mohlala, Jonase) ha e senye molao o akaretsang. Joale mokha oa tšebetso o ne o fapane. Jerusalema e ne e ntse e le khubu, empa ho e-na le ho lula le ho theha metso moo, barutuoa ba ne ba lebeletsoe ho tsoela le lipheletsong tsa lefatše.

`Bala Luka 24:44–48. Sehlohlolo sa molaetsa oo ba neng ba lokela ho o ruta ke sefe?`

Matsatsing a mashome a mane ao aa qetileng le barutuoa kamora tsoho (Liketso 1:3), Jesu o lokela e be o hlalositse boholo ba ’nete ho bona ka ’muso oa Molimo, leha e ne e ba ho sa na le se seholo seo ba neng ba sa se utloisise, joalo kahapotso ea bona ho Liketso 1:6 e bontša. Ba ne ba tseba ka boporofeta empa joale ba ne ba ka bo bona ka leseli le lecha, leseli le tsoang sefapanong le lebitleng le senang letho (sheba Liketso 3:17–19).

