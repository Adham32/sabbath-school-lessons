---
title:  Ho Ithuta Haholoanyane
date:   06/07/2018
---

“Nako eohle e lipakeng tsa Pentekonta le Parousia [ho khutla labobeli] (e ka ba telele kapa ea ba khutšoanyane) e lokela ho tlatsoa ka thomo ea kereke ea ka lefatše lohle ke matla a Moea. Balateli ba Kreste ba ne ba lokela ho phatlalatsa seo a se  hletseng ho tleng ha hae lekhetlo la pele le ho biletsa batho pakong le ho lumela e le tokisetso ea ho khutla ha hae lekhetlo la bobeli. E ne e lokela hore e be lipaki tsa hae le ‘ho isa lipheletsong tsa lefatše’ ([Liketso] 1:8) le ‘le qetellong e moloko ona.’ . . . Ha rena bolokolohi ba ho khaotsa ho  hlela re  hlela qetello ea bobeli bona.”—John R. W. Stott, The Message of Acts: The Spirit, the Church & the World (Downers Grove: InterVarsity, 1990), p. 44. “Thomo ea mopholosi ho barutuoa e ne e kenyeletsa balumeli bohle. E kenyeletsa balumeli bohle ho Kreste ho isa pheletsong ea nako. Ke phoso e kholo ho nahana hore mosebetsi oa ho pholosa meea o itšetlehile feela ho baruti ba tlotsitsoeng. Bohle bao tšusumetso ea leholimo e ba  hletseng le ho ba tšepela evangeli. Bohle ba amohelang bophelo Kreste ba tlotselitsoe ho sebeletsa pholoho ea batho. Ke ka lebaka lena kerekeng e thehiloeng, ’me bohle ba jarang boitlamo ba eona bo halalelang ka hona ba itlama ho ba basebetsi-’moho le Kreste.”—Ellen G. White, The Desire of Ages, p. 822.

**Lipotso tsa Puisano**

`1. Liketso 1:7 e re isa ho Mareka 13:32: “Empa ha e le bakeng sa letsatsi leo le hora eo, ha ho ea tsebang, leha e le mangeloi a leholimong, leha e le Mora, haese Ntate feela”. Ellen G. White o re: “Ha ho sa tla ba le molaetsa hape bakeng sa batho ba Molimo o malebana le nako. Ha rea lokela ho tseba nako hantle e ka ba ea tšollelo ea Moea o Halalelang kapa ea ho tla ha Kreste.”—Selected Messages, vol. 1, p. 188. Oa eketsa: “Mang kapa mang ea tla qala ho phatlalatsa molaetsa o buang ka hora, letsatsi, kapa selemo sa ho hlaha ha Kreste, o se a nkile joko ’me o phatlalatsa molaetsa oo Morena a sa kang a mo fa oona.”—Advent Review and Sabbath Herald, Sept. 12, 1893. Lipolelo tsee li re ama ha kae kajeno?`

`2. Motho e mong o kile a re: “Molimo o hloka lipaki ho feta babuelli.” O nahana joang ka polelo ee?`

`3. Mosebetsi oa thapelo e bile ofe kerekeng ea pele? Na e bile seoelo hore nakong e ’ngoe le e ’ngoe eo ho nkoang liqeto bophelong ba eona, re fumanang taba ea thapelo (Liketso 1:24; 8:14–17; 9:11, 12; 10:4, 9, 30; 13:2, 3)? Thapelo e bapala karolo efe maphelong a rōna?`