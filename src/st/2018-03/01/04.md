---
title:  O tla Khutla Hape
date:   03/07/2018
---

`Bala Liketso 1:9–11. Ke joang Luka a bontšang nyolohelo ea Jesu? Ke bopaki bofe bah ore ho bile le mangeloi a mabeli a buileng le bona (sheba Deut. 19:15)?`

Tlaleho ea Luka ea nyolohelo e khutšoanyane. Jesu o ne a na le barutuoa thabeng ea Mehloare, ’me ha a ntse a ba hlohonolofatsa (Luka 24:51), o ile a nkeloa leholimong. Puo, ke ’nete, e ea makatsa; ke hore, pono e beha joalo kahae bonoa ka mahlo a botho, e seng joalo kahae hlile e le joalo. Jesu o siea lefatše lena, ’me hone hose ka mokha o mong o bonahalang ho feta oa ho nyoloha.

Nyolohelo ea Jesu e ne e le ketso e kaholimo ho botho ea Molimo, e ’ngoe ea tse ngata ka hara Bibele. Sena se suptjoa ke tsela eo Luka a e hlalosang ka oona, ka lentsoe epērthē (“O ile a nkeloa holimo,” Liketso 1:9). Leha le sebelisitsoe mona feela Testamenteng e Ncha, puo ena e fumanoa makhetlo a mangata phetolelong ea se-Gerike ea testamente ea Khale (Septuagint), tsohle li hlalosa liketso tsa Molimo, se bolelang hore ke Molimo ka sebele ea nketseng Jesu Leholimong, joalo kaha e le eena ea mo tsositseng bafung (Liketso 2:24, 32;Ba-Roma 6:4; 10:9).

Kamora hore Jesu a nyamelle marung, Luka oa tlaleha—ho Liketso feela—pono ea libopuoa tse peli tse apereng bosoeu tse ileng tsa lula pela barutuoa. Tlhaloso e lumellana le ea mangeloi a liaparo li khanyang (Liketso 10:30, Johanne 20:12). Ba tlile ho netefaletsa barutuoa hor o tla khutla hape ka tsela eo a nketsoeng holimo ka eona, ’me ke Ho Liketso feela moo re bolelloang hore Jesu nyolositsoe “ba ntse ba mo talimile” (Liketso 1:9). Ka hona, ho nyolosoa ho bonahalang e bile tiisetso ea ho khutla hape ka mokha o bonahalang, o tla etsahala ka maru, leha e tla ka “matla le khanya e kholo” (Luka 21:27), e seng ketsahalo ea lekunutu, kaha “mahlo ohle a tla ’mona” (Tšen. 1:7), ’me a ke ke a ba mong (Luka 9:26, 2 Ba-Thess. 1:7). Khanya ea ho khutla lekhetlo la bobeli e tla fetisa ea nyolohelo.

`Ke joang re ka ithutang ho boloka bonnete, le tšepiso, ea ho khutla labobeli kamehla ka pele ho rōna? Ke joang ’nete ena e kholo e lokelang ho ama likarolo tsa maphelo a rōna, joalo ka lichelete, tse tlang pele, le liqeto tsa rōna tsa boitšoaro?`


