---
title:  Ho Koalloa Sesarea
date:   15/09/2018
---

### Bakeng sa thuto ea beke ena, bala
Liketso 24, Liketso 25, Liketso 26, 1 Ba-Kor. 1:23.

><p>Temana ea Khopolo</p>
>“‘Paulose a re: Hoja Molimo o ka etsa, kapa haufi kapa khale, hore, e seng uena feela, empa le bohle ba ’mamelang kajeno, le be joalo ka ’na, feela e seng ka litlamo tsena’” (Liketso 26:29).

Ho fetisetsoa ha Paulose Sesarea ho ile ha qala ho tšoaroa ha lilemo tse peli motseng oo (Liketso 24:27), ka tlung ea Heroda (Liketso 23:35), eo e neng e le ntlo ea molao ea ’musisi oa Roma. Ka lilemo tseo, o ile a ba le ho mameloa ha litaba tsa hae ho babusisi ba babeli ba Roma (Felikse le Festuse) le morena (Agrippa II), a tsoela pele ho phetha bosebeletsi boo Molimo a mo fileng bona (Liketso 9:15). Tulong tsohle tsa ho mo mamela, Paulose o ne a ipolela a se molato kamehla, a bolela hore ha ho bopaki bo ka hlahisoang khahlanong le eena, joalo kaha bosieo ba lipaki bo bontša. Ha e le hantle, puo eohle e reretsoe ho bontša hore Paulose ha a molato oa hore a ka tšoaroa ’me a ka ba lokolotsoe hoja h’a ka a ipiletsa ho Sesare (Liketso 26:32). Ho mameloeng mona, leha, ho ile ha mo fa sebaka sa paka Jesu le tšepo e kholo pallong ea tsoho. Empa, tseo e ne e ntse e le lilemo tsa ngongoreho e kholo, le ho koalloa hoo moapostola a neng a se na tšehetso ea mofuta ofe kapa ofe ho tsoa kerekeng ea Jerusalema, eo baetapele ba eona “ba neng ba ntse ba na le mohopolo oa hore Paulose o lokela ho jara molato oa seo a se entseng.”—Ellen G. White, The Acts of the Apostles, p. 403. 

_*Ithute thuto ea Beke ena ho lokisetsa Sabatha, 22 Loetse._