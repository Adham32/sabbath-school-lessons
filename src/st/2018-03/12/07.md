---
title:  Ho Ithuta Haholoanyane
date:   21/09/2018
---

“Na kelello ea Agrippa mantsoeng ae e ile ea khutlela nalaneng e fetileng ea lelapa la habo, le teko e sa kang ea ba le litholoana ea ho ruta ha Paulose? Na o ile a nahana ka ntat’ae moholo Heroda, le ho bolaoa ha bana ba se nang molato Betlelehema? Ka rangoan’ae Antipase, le polao ea Johanne mokolobetsi? Ka ntat’ae, Agrippa I, le polao ea moapostola Jokobo? Na o ile a bona likoluoeng tsee tse ileng oela ka potlako marena aa e le bopaki ba ho se thabe ha Molimo ka lebaka la makhopo a bona khahlanong le bahlanka ba hae? Na bokhabane le thlompho ea letsatsi leo li hopotsa Agrippa ka linako tseo ntat’ae, morena ea neng a le matla ho feta, a ne a lutse motseng o tšoanang, a apere liaparo tse phatsimang, ha batho ba ntse ba hooa hore e ne e le molimo? Na o se a lebetse hore le pele ho hooa ha letšoele le bohileng ho fela, boiphetetso, bo potlakileng e mpe, e ne e oetse morena ea matla? Se kang sena sohle se ile sa feta khopolong ea Agrippa; empa bofeela ba hae ba apesoa ke botle ba pono e kapele ho eena, ’me boikhohomoso le boikutlo ba ho ba ea bohlokoa tsa lahlela mehopolo ena eohle hole.”—Ellen G. White Comments, The SDA Bible Commentary, vol. 6, pp. 1066, 1067.

**Lipotso tsa Puisano:**

`1. Ka sehlopheng, buisanang ka qeto ea Paulose ea ho ipiletsa ho Sesare. Na qeto ee e ne e nepahetse (bapisa le Liketso 25:25; 26:31, 32)? Ke ho fihlela kae re ka etsang liqeto tse bohlale ho itšireletsa ho e-na le ho itšetleha ka hohle-hohle ho Molimo?`

`2. Nahana ka polelo ea Paulose ho Agrippa: “‘Joale, uena morena Agrippa, ha kea ka hana pontšo eo ea leholimo’” (Liketso 26:19). E re bolella eng ka Paulose? Re tšepahala ha kae pitsong ea rōna ea boromuoa re le Bakreste (1 Pet. 2:9, 10)?`

`3. Paulose o ne a na le cheseho ea batho—e seng ea lipalo, empa batho. Ho mameloeng ha ho qetela Sesarea, o ile a re ho phutheho takatso ea pelo ea ha eke hore bohle ba be joalo ka eena; ke hore, ka mohau oa Molimo ba bolokehe (Liketso 26:29). O ne a sa lakatse tokoloho ea hae kapa ho abeloa toka ho feta ka moo a neng a ba lakaletsa hore ba be le maiphohlelo a pholoho ea Molimo. Ke’ng eo re ka ithutang eona mohlaleng oa hae? Re ikemiselitse ho iketsa sehlabelo ho le ho kae molemong oa ho bona Evangeli e hasoa?`

`4. Agrippa o ne a na le monyetla oa ho utloa Evangeli hantle ho tsoa molomong oa Paulose. Empa a e latola. Ke joang re ka bang hlokolosi hore re se ke ra lahleheloa ke menyetla e meholo ha e re hlahela? Ke hore, ke joang re ka lulang linneteng tsa semoea tse re potapotileng?`