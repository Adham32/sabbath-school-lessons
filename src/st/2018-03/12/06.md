---
title:  Paulose Kapele ho Baetapele
date:   20/09/2018
---

Leha Paulose a ne a bua le Agrippa, ke Festuse ea ileng a arabela pele, joalo kahaho bonoa ho Liketso 26:24. Festuse a ka be a sa ba le mathata ha e ne e ba Paulose o buile ka ho se shoe ha moea, empa le ba ba-Gerike ba ma-Roma mehleng eo ba ne ba tseba hore lintlha tsena tse peli—ho se shoe ha moea le tsoho—ha li tsamaee ’moho. Ka hona, ba ne ba lumela ea pele ba latola ea morao. Ka hoo Paulose kae kae a reng Evangeli ke bohlanya ho Balichaba (1 Ba-Kor. 1:23). Ka tlhompho eohle, Paulose o ile a sireletsa khopolo ea hae le ho fetohela ho Agrippa, Mojude ea neng a ke ke a mo uloisisa feela empa hape a ka tiisang hore seo a se bolelang se lumellana le baporofeta ba ba-Heberu (Liketso 26:25, 26). 

`Bala Liketso 26:27, 28. Karabelo ea Agrippa e bile efe potsong e susumetsang ea Paulose?` 

Potso ea Paulose e ile ea beha Agrippa tsietsing. E le Mojude, a ke ke a latola tumelo ea hae mangolong; ka lehlakoreng le leng, ha a ne a fane ka karabo e tiisang seo, ho ne ho se ka mokhoa o mong haese ho amohela Jesu e le Mesia. Karabo ea hae e bile mokhoa o motle oa ho baleha ka bohlale lerabeng leo a leng ho lona: “‘U batla ho ntlhola hore ke be Mokreste?’” (Liketso 26:28; bapisa le liphetolelo tse ling)—ena ke phetolelo e betere ea se-Gerike papisong le tsa pejana, “‘O batlile u ntšusumeletsa ho ba Mokreste’” (NKJV). Ho tlatseletsa ha Paulose ho senola boemo bo phahameng ba boitelo Evangeling: “‘Ho ja Molimo o ka etsa, kapa haufi, kapa khale, hore, e seng uena feela, empa le bohle ba ’mamelang kajeno, le be joalo ka ’na, feela e seng ka litlamo tsena’” (Liketso 26:29). Mantsoeng a hae a ho qetella ho mameloeng hoo, moapostola ha a ka a kopa ho lokoloha, ho lokoloha ho kang ha bona. Empa, a lakatsa hore ba be joalo ka eena, haese ka litlamo tse matsohong a hae. Cheseho ea Paulose ea boromuoa e ne e feta hole tlhokomelo ea polokeho ea hae e le motho. 

`Bala Liketso 26:30–32. Agrippa o ile a bolela kholiseho ea hae joang ka ho hloka molato ha Paulose?` 

Festuse o ne a hloka thuso ea Agrippa ho etsa tlaleho feela (Liketso 25:25–27). Boipiletso ba Paulose ho Sesare bo ne bo se bo fanoe ka molao (Liketso 25:12). Motšoaruoa joale o ne a se a se taolong ea ’musisi. 

`Bala Liketso 26:24–28. Qetellong Paulose o ile a ipiletsa ho mang, ’me see se lokela ho re ruta eng ka hore na matla a rōna a ho qetela tabeng tsa tumelo kamehla e be eng?`