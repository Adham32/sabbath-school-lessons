---
title:  Boikarabello ba Paulose
date:   19/09/2018
---

Ha hose ho lokisitsoe le baeti ba borena ba lutse pela ’musisi, motšoaruoa a tlisoa ho ikarabella, haholo ho Agrippa, kaha Festuse o ne a se a utloile pejana (Liketso 25:8–11). 

`Bala Liketso 26:1–23. Paulose o ne a etsang ka puo ea hae kapele ho Agrippa?` 

Puo ea Paulose e ne e le tlaleho ea bophelo ba hae pele le ka mor’a tšokoloho. Ka litaba e tšoana le e ho Liketso 22:1–21, eo a ileng a bua ka pele ho letšoele Jerusalema. Moapostola a leka ho hapa tšepo ea hoba ha Agrippa. A isa liteboho tsa hae ka monyetla oo ba mo fileng oona ka nyeoe ea hae ho tla kapele ho batho ba hlomphehang hakalo, haholo hobane Agrippa o ne a tseba hantle meetlo le litaba tsohle tse amanang le tumelo ea Bojude. Ka lebaka leo, a e ka ba thuso e kholo ho ’musisi oa Roma ho utloisisa liqoso tse tlisitsoeng khahlanong le eena hore ha lina ’moko le hore ke tsa bohata. 

Puo e ka aroloa likoto tse peli. Karolo ea pele (Liketso 26:4–11), Paulose o hlalosa borapeli ba hae ha e sa le mofarisi, bo neng bo tsejoa le bohle ba mehla ea hae Jerusalema. E le mofarisi, o ne a lumela tsohong ea bafu, eo e neng e le ea bohlokoa phethatsong ea tšepo ea baholo-holo ba Iseraele. Bajude, ka hona, ba ne ba sa tsitsa ho hanyetsana le thuto ea hae, hobane ho ne ho se letho ho eona leo e neng e se motheo oa Bojude. Empa o ne a utloisisa boitšoaro ba bona hantle, ’me e ne e le ka hobane eena o kile a fumana e le se makatsang hore e be Molimo a ka tsosa Jesu hoo le eena a ileng a hlorisa ba lumelang ntho eo. 

Karolo ea bobeli (Liketso 26:12–18), Paulose a bolela ka moo pono ea hae e fetohileng e sa le a kopana le Jesu tseleng e eang Damaseka le pitso eo a amohetseng ho isa molaetsa oa Evangeli ho Balichaba. Paulose o re qetellong, boima ba seo a se boneng (Liketso 26:19– 23) e ile eaba boo a neng a se na boikhethelo haese ho latela le ho nka tšebetso ea thomo, e leng lebaka leo kajeno a leng nyeoeng ena. Taba e susumelitseng ho tšoaroa ha hae, ka hona, e ne e se hore o tlotse molao oa se-Juda kapa ho silafatsa tempele. Empa, e ne e le hobane molaetsa oa hae oa lefu la Jesu le tsoho, e leng se lumellanang hantle le mangolo le ho lumella balumeli ba balichab ho ba le karolo e lekanang pholohong. 

`Bala Liketso 26:18. Ho latela temana eo, ho etsahala’ng ka bao ba nang le pholoho ho Kreste? Ke joang u bileng le maiphihlelo a sebele a taba ee?`