---
title:  Kapele ho Agrippa
date:   18/09/2018
---

Festuse a lumela ho nea Paulose seo a se kopang hore a romeloe Roma (Liketso 25:12). Nakong ena, ’musisi a nka monyetla oa ho etsa leeto la norena ho eteloa ke Heroda Agrippa II ho bua le eena ka nyeoe ea Paulose, ka kotloloho malebana le litaba tseo a ka li romelang ho ’musisi morena e moholo ka tlaleho ea hae ea molao. Festuse o ne a so ka tseba hantle ka litaba sa se-Juda, ’me Agrippa o ne a ka mo thusa (Liketso 26:2, 3). 

`Bala Liketso 25:13–22. Festuse o ile a bolella Agrippa eng ka Paulose, ’me morena o ile a arabela joang?` 

Agrippa II, e leng oa ho qetella ho bo Heroda, a tla Sesarea le khaitsel’ie Bernise ho lumelisa ’musisi. Tlhaloso ea hae ea nyeoe ea Paulose, Festuse bontša hore liqoso tseo a qosoang ka tsona ha li amane le botloko tsebe, e ka ba se-polotiki kapa botloli ba molao. Empa e ka li amana le litaba tsa bona tsa bolumeli ba se-Juda, ke ho toba Jesu e mong, “ea neng a shoele, empa eo Paulose a reng oa phela” (Liketso 25:19). Paulose o na sa boletse pel’a lekhotla la Sanhedrine hore o qosoa ka lebaka la tumelo ea hae ho Jesu ea tsohileng, ’me joale Festuse a hlakisa hore ena he eke eona taba. 

`Bala Liketso 25:23–27. Ke joang Luka a hlalosang mokha oo Paulose a hlahileng ka pele ho Agrippa?` 

“’Me joale Paulose, a ntse a tlamiloe, a ema kapele ho letšoele le phuthehileng. Phapano ke efe moo! Agrippa le Berenise e ne e le batho ba matla le boemo, ’me ka lebaka lena ba ne ba ratoa ke lefatše. Empa e ne e se batho ba limelo tseo Molimo a li batlang. E ne e litloli tsa molao oa hae, ba bolile lipelong le bophelong. Tšebetso ea bona e ne e le e nyatsoang ke leholimo.”—Ellen G. White, The Acts of the Apostles, p. 434. 

`Pale e ka re ruta eng ka chebahalo ea kantle, eo e ka ’nang ea khahla mahlong a batho, e ka thetsa ha kae ka se teng ka mora chebahalo? Ka rōna ho joang, teng? Chebahalo e fapane ha kae le seo e leng ’nete?`