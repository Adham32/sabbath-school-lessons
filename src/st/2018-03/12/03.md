---
title:  Ka Pel’a Festuse
date:   17/09/2018
---

Ka mor’a lilemo tse peli Paulose a tšoeroe teronkong ho hapa tšepo ea Bajude, Felikse o ile a nkeloa sebaka ke Porsiuse Festuse e le ’musisi oa Judea (Liketso 24:27). Festuse o ile a busa ho tloha ka A.D. 60 ho isa 62. 

`Bala Liketso 25:1–5. See se thusa joang ho senola lehloeo leo ho ruta ’nete ho ka le tlisang ho bao bas a batleng ho e lumela?` 

Mohlomong ka hobane ba se ba ile ba hloloa tekong ea bona ho kholisa Felikse ka liqoso tse khahlanong le Paulose, baepale ba ne ba sa batle ho nka monyetla hape. Ho se hlahang e ka ke leeto la pele la Festuse ho etela Jerusalema, ba kopa, a ketso ea mohau ho bona, phapanyetsano ea matla, ba kopa hore ba neheloe Paulose e le hore a tle a qosoe ke lekhotla la Sanhedrine ho ea ka molao oa Bajude. Empa, kopo e ne mpa e le sekhurumetso feela ho pata hoo e leng morero oa bona: ho bolaea Paulose. Leha Festuse a ne a ikemiselitse ho boela a bula nyeoe eo, a re ho mameloa ha nyeoe ho tla ba Sesarea e seng Jerusalema, moo Paulose a neng a tla qosoa ka molao oa Roma. Hang hoba Festus a khutlele Sesarea, a bitsa lekhotla, ’me bangosi ba Paulose ba qalella ho beha liqoso tsa bona khahlanong le Paulose (Liketso 25:7). Ka nako ena Luka ha a sa pheta liqoso, empa ho ipapisitsoe le karabo ea Paulose (Liketso 25:8) re ka bona hore li ne ntse li tšoana le tsa lilemo tse peli tse fetileng, mohlomong ka tiiso e e eketsehileng hore ntle le hore ke moferekanyi, Paulose hape a ka tlisetsa puso bothata. 

`Bala Liketso 25:9–12. Ha a lemoha hore Festuse a ka mo sebelisa ka mabaka a sepolotiki, Paulose o ile a arabela joang?`

Qetellong, Festuse a se ka fapana haholo le Felikse malebana le mokha oa hae oa sepolotiki (Liketso 24:27). Ka hore ba tlo lahleheloa ke tšehetso ea Baduje kapele ha kaalo tsamaisong ea hae ka ho bolela hore Paulose ha a na molato, a nahana ho ba lumella ka kopo ea bona ea pele: ho re moapostola a eo qosoa ke lekhotla la Sanhedrine Jerusalema. Sena leha hole joalo, se ne se sa amohelehe ho Paulose, ea neng a tseba hore a ke a tšoaroa hantle moo, a setse a le mohaung oa lira tsa hae. Joale, a nka monyetla ka litokelo tsa hae tsa ho ba moahi oa Roma, a tiisa hore o na le tokelo ea ho ahloloa ka lekhotla la Roma, ha a bona hore ha ho tsela e ’ngoe ea ho tsoa boemong boo a leng ho bona, a etsa qeto ea ho ipeletsa lekhotleng le ka holimo e leng la ’musisi ka sebele.