---
title:  Ho Pharalla ha Evangeli
date:   26/07/2018
---

Tlholo holima Setefane e ile ea hotetsa boima ba litlhoriso khahlanong le balumeli ba Jerusalema, ha tika-tiko li ntse li hlohlelletsoa ke sehlopha se tšoanang sa bahanyetsi. Moetapele oa sehlopha seo e ne e le Saule, ea ileng a baka tšenyo e kholo ho kereke (Liketso 8:3, 26:10). Litlhoriso leha hole joalo, tsa fetoloa molemo. Ka ho qhalana le Judea le Samaria, balumeli ba tsamaea ba ntse ba ruta evangeli. Taelo ea ho pakela libaka tseo (Kiketso 1:8) joale ea phetheha.

`Bala Liketso 8:4–25. Ke lithuto life tse senoloang tlalehong ee?`

Ba-Samaria e ne le ba-Iseraele ka ’moho, le tabeng ea bolumeli. Ba ne ba lumela ho Molimo o le mong, ba ne ba amohela libuka tse hlano tsa Moshe (Pentateuch), ba etsa lebollo, ’me ba lebeletse Mesia. Ho Bajude, leha hole joalo, bolumeli ba ba-Samaria bo ne bo bolile, ho bolelang hore ba-Samaria ba ne ba se na kabelo mehauhelong ea lilekane tsa Ba-Israele. Pako e sa lebelloang ea ba-Samaria ea sisinya kereke e Jerusalema, ka hona Baapostola ba romela Petrose le Johanne ho ea hlahloba maemo. Ho tšoara Moea ha Molimo ho fihlela ho tla Petrose le Johanne (Liketso 8:14–17) mohlomong ho ne ho reretsoe ho kholisa Baapostola hore ba-Samaria ba amohetsoe e le litho tse feletseng tsa tumelo (sheba Liketso 11:1–18). Ha ea ka ea khaotsa moo leha hole joalo. Ho Liketso 8:26–39, re na le pale ea Filipi le mo-Ethiopia, letona la Kandase, eo ka mora boithuto ba Bibele a ileng a kopa ho kolobetsoa. “Ba thoehela metsing hammoho, Filipi le letona, ’me Filipi a le kolobetsa” (Liketso 8:38). Pele e bile ba-Samaria, ea nto ba mo-Ethiopia, molichaba ea neng a tlile Jerusalema ho rapela ’me joale a se a le tseleng e lebang hae. Evangeli e ne e tšela meeli ea Israele le ho fihlela lefatše, joalo kaha ho boletsoe. Tsena tsohle, leha e ne e le qalo feela, ha balumeli ba Bajude haufinyane ba tla tsamaea le lefatše lohle le tsejoang ka nako eo le ho ruta litaba tse molemo tsa lefu la Jesu, ea lefileng kotlo ea libe tsa bona le ho nea bohle, hohle tšepo ea pholoho.

`Petrose a bolella Simone hore “u tletse nyooko e babang haholo, u fineletsoe ke bokhopo” (Liketso 8:23). Tharollo ea bothata ba hae e ne e le efe, le mang kapa mang ea bang boemong bo tšoanang?`

