---
title:  Baetapele ba Pele ba Kereke
date:   21/07/2018
---

### Bakeng sa thuto ea beke ena, Bala
Liketso 6, Liketso 7:48, Ba-Heb. 5:11–14, Mikea 6:1–16, Liketso 7, Liketso 8:4–25

><p>Temana ea Khopolo</p>
>“Lentsoe la Molimo le ne le ntse le tsoela pele; ’me barutuoa ba ne ba anafala haholo Jerusalema, ha ba lumela le baprista ba bangata” (Liketso 6:7).

Ba bangata ba sokolohileng ka Pentekonta e ne e le Badujea ma-Gerike, ke hore, Badujea tsoang mafatšeng a Greco-Roman bao ha joale ba neng ba phela Jerusalema (Liketso 2:5, 9–11). Ho e-na le hoba ma-Juda, ba ne ba fapane le Badujea Judea—“ba-Heberu” bao ho buuoang ka bona ho Liketso 6:1—ka litsela te ngata, phapano e kholo ea bona e ne le hore ba ea tloaelana le Aramaic, puo e neng e buuoa ka nako eo Judea.

Ho ne ho na le phapano tse ling, hape, moetlong le bolumeling. Ka ho hlahela linaheng tsa Balichaba, ba ne ba se na methamo moetlong oa se-Juda, kapa bonyane metso ea bona e ne e sa teba joalo ka Bajude ba Judea. Ba ne ba sa teba hakalo malebana le meketjana ea tempele le lintlha tse ling molaong oa Moshe tse neng li etsoa naheng ea Israele.

Hape, ka ho qeta nako e ngata ea maphelo a bona tikolohong ea Greco-Roman le ho phela likamanong tse haufi le Balichaba, ba ne ba ka thabela ho utloisisa boemo bo akaretsang ba semelo sa tumelo ea Bokreste. Hantle, e bile balumeli ba bangata ba Bagerikebao Molimo a ba sebelistseng ho phetha taelo ea ho ba lipaki lefatšeng lohle.

_*Ithute thuto ea beke ena ho lokisetsa Sabatha, 28 Phuptjane._




