---
title:  Ka Pel’a Lekhotla la Sanhedrine
date:   24/07/2018
---

`Bala Liketso 7:1–53. Setefane o ne a reng ho baqosi ba hae?`

 Liqoso tse etsetsoang Setefane li ile tsa isang ho tšoaroeng le ho qosoeng ke lekhotla la Sanhedrine. Ho ea ka moetlo oa ma-Juda, molao le litšebeletso tsa tempele e ne tse peli tsa litšiea tse tharo tseo lefatše le itšetlehileng ka tsona. Taba ea hore mekete ea Moshe e feletsoe ke nako e ne e nkoa e le nyefolo ho seo se neng se nkoa se halalela bo-Judeng; ke ka hoo a qosoang ka ho nyefola (Liketso 6:11). Boikarabello ba Setefane ke puo e telele ka ho fetisa ho Liketso, eo ka bo eona e leng sesupo sa bohlokoa ba eona. Leha qalong ha u habanya feela u ka reng ha se letho haese ho pheta nalane ea Israele feela, re lokela ho utloisisa puo ea hae re ipapisitse le Testamente ea Khale le ka tsela eo baporofeta ba sebelisitseng popeho ea teng ha ba ne ba biletsa Israele ho phethoeng ha melaoana ea teng. Ha seo se ne se etsahala, ba ne sebelisa lentsoe la se-Heberu rîḇ, leo ha le tolokoa hantle e leng “molao oa selekane,” ho tlisa taba hore Molimo o nka khato ea semolao khahlanong le sechaba sa hae ka lebaka la ho hloleha ha bona ho bolokeng selekane. 
 
 Ho Mikea 6:1, 2, ka mohlala, rîḇ e hlala ka makhetlo a mararo. Ho latela mokha oa selekane sa Sinai (Exoda 20–23), Mikea o hopotsa sechaba ka liketso tse matla tsa Molimo bakeng sa bona (Mikea 6:3–5), ho boleloa le ho tloloa ha selekane (Mikea 6:6–12), ea ho qetela ke lithohako bakeng sa ho tlola hoo (Mikea 6:13–16). Mohlomong sena ke kaletsa ea puo ea Setefane. Ha a koptjoa ho hlalosa liketso tsa hae, ha a ka a leka ho hanyetsa liqoso kapa ho sireletsa tumelo ea hae. Ho ena le hoo, a phahamisa lentsoe ka tsela eo baporofeta ba pele ba neng ba etsa ha ba bolela rîḇ ea Molimo khahlanong le Israele. Tlhatlhobo ea hae e telele ea likamano tse fetileng le Israele ho bontša ho hloka teboho ha bona le ho hloka kutlo. 
 
 Ruri, ka Liketso 7:51–53 Setefane hae sale moikarabelli empa e se le moporofeta oa ’muelli oa Molimo ho tlisa melaoana ea selekane sa Molimo khahlanong le baetapele. Haeba bontat’a bona ba ne ba le molato oa ho bolaea baporofeta, ba ne ba fetisa bona. Phetoho ea ho tloha ho “bo-ntat’a rōna” (Liketso 7:11, 19, 38, 44, 45) ho isa ho “bo-ntat’a lōna” (Liketso 7:51) e matla a bonahalang: Setefane a khaola ho ikamahanya le sechaba sa hao le ho ema a tiile bakeng sa Jesu. Molato oa hae o tlo ba moholo; empa, mantsoe a hae a bontša ho hloka tšabo kapa ho inyatsa.

 `Ke neng lekhetlo la ho qetela ha u ne u ema tsoee bakeng sa Jesu? U ile oa tiea kapa oa tenyetseha? Haeba ke ea morao, ke eng seo u hlokang ho se fetola?`