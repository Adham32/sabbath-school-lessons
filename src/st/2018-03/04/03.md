---
title:  Bosebeletsi ba Setefane
date:   23/07/2018
---

Ka mor’a khetho ea bona, ba supileng ba ile ba itahlela e seng feela bosebeletsing ba kereke empa hape le ho pakeng ka matla. Litholoana ea ba hore evangeli e tsoela pele ho pharalla, ’me palo ea balumeli ea tsoela pele ho hola (Liketso 6:7). Kholo ena le joale ea qalella ho tlisa khanyetso kerekeng ea pele. Mopheti joale a tsepama ho Setefani, monna oa lineo tse sa atang sa Moea.

`Bala Liketso 6:8–16. Litemana tsee li re ruta eng ka Setefane le tumelo ea hae le semelo sa hae? Hape, Setefane o ne a ruta eng ena e khopisitseng bahanyetsi ba hae?`

Joalo ka Mojude oa mo-Gerike, Setefane o ile a arolelana evangeli ma-synagogeng a Baduje ba Bagerike Jerusalema. Ho ne ho na le ma-synagogue ao a ’maloa motse-toropong; Liketso 6:9 mohlomong e supa a mabeli a oona, e ’ngoe bajaking ba ka boroa (Bajude baSirene le ba Aleksandria) e ’ngoe bajaking ba ka leboea (e leng ba tsoang Selisia le ba Asia). 

Jesu ha ho tika-tiko e ne e le khubu ea khanyetsano eo, empa liqoso khahlanong le Setefane li tlisa kutloisiso karolong ea hae ea evangeli le ka moo e amana kateng mohlomong e neng e fetisa ea balumeli ba Judea. Setefane o ne a qosoa ka bua linyefolo ka Moshe le Molimo; ke hore, khahlanong le molao le tempele. Leha e ne eka ha a utloisisoa hantle lintlheng tse ling—kapa mantsoe a hae a ile a haella ka boomo—’me le lipaki tsa leshano tsa batloa ho bua khahlanong le eena, liqoso e ka ’na eaba li ne li sa fosahala hakaalo, joalo ka ho Jesu ka sebele (Mareka 14:58, Johanne 2:19). Tlotlollo ea Stefane phatlalatsa mapatlelong a Sanhedrin e neng e sebelisoa joalo ka temple ea borapeli ba mamphelipheli Liketso 7:48) e senola hore o ne a utloisisa botebo ba lefu la Jesu le moo le isang teng, bonyane malebana le tempele le mekete ea teng. 

Ka mantsoe a mang, mohlomong leha balumeli ba bang ba Bajude ba Judea ba ne ntse ba khomaretse tempele le meketjana ea teng (Liketso 3:1; 15:1, 5; 21:17–24) ’me ba fumana ho le thata ho arohana le tsona (Ba-Gal. 5:2–4, Ba-Heb. 5:11–14), Setefane, mohlomong le balumeli ba ba-Gerike le bona, kapele ba utloisisa hore lefu la Jesu le bolela pheletso ea tšebeletso eohle ea tempele.

`Hobaneng re lokela ho ba hlokolosi hore re se ke ra khomarela tse ling tsa lintho tsa rōna tseo re li ratang hoo re koallang kantle leseli le lecha ha le tla?`