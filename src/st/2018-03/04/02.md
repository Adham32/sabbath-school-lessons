---
title:  Khetho ea Ba Supileng
date:   22/07/2018
---

`Bala Liketso 6:1. Tletlebo ea balumeli ba Bagerikee bile e fe?`

“Sesosa sa tletlebo e ne e le ho khesoa ha bahlolohali ba Badujea Bagerikekabong ea lithuso tsa lijo letsatsi ka leng. Ho se leka-lekane ho ne ho tla ba khahlanong le moea oa evangeli, empa Satane o ne a tlehile ho tsoseng kha o. Methati e pharaletseng joale e lokela ho nkoa ho tlosa maemo ohle a ho se khotsofale, e sere sera sa fumana tlholo ho tlisa karohano hara balumeli.”—Ellen G. White, The Acts of the Apostles, p. 88. Tharollo e sisintsoeng ke Baapostola hore Bajude ba khethe banna ba supileng hara bona ho “aba lijo litafoleng [diakoneō]” (Liketso 6:2), ha ba lokela ho nka nako ea bona thapelong le “tšebeletong ea lentsoe [diakonia]” (Liketso 6:4). Kaha diakoneō le diakonia a tsoa sehlopheng se le seng sa lentsoe, phapano e bonahalang e lipakeng tsa “litafole” ho Liketso 6:2 le “lentsoe” ho Liketso 6:4. Sena, ’moho le sehlakisi “letsatsi le leng le le leng” (Liketso 6:1), e bonahala e supa lintlheng tse peli tse kholo tsa bophelo ba letsatsi ka leng ba kereke ea pele: ho ruta (“lentsoe”) le kopano ea boena (“litafole”), ea morao e nang le ho ja ’moho, Selallo sa Morena, le lithapelo (Liketso 2:42, 46; 5:42). Ke hore, joalo ka batsamaisi ba siiloeng ke Jesu le ho tšoara lithuto tsa hae, Baapostola ba ne ba shebana haholo le lithuto tsa motheo le thapelo, ha ba supileng ba tla ikarabella likopanong tsa boena, likerekeng tse ’maloa tsa malapeng. Mesebetsi ea bona, leha ho joalo, e ne e sa felle feela ho ea batikone joalo kaha lentsoe le utloisisoa kajeno. Hantle e ne e le baetapele ba phutheho ba pele ba kereke.

`Bala Liketso 6:2–6. Ke joang ba supileng ba ileng ba khetha le ho fuoa thomo ea bosebeletsi?`

Ba tlang ho khetha ba ne ba lokela ho khetholloa ka boitšoaro, semoea, le makhabane a bonahalang: ba lokela ba be le botumo ba botle ’me ba tlale ka Moea le bohlale. Ka tumellano le phutheho, ba supileng ba ile ba khetha le ho fuoa thomo ka thapelo le peo ea matsoho. Ketsahalo e bonahala e supa kananelo sechabeng leho apesoa boikarabello le matla a ho sebetsa e le batikone.

`Ho bonolo ho jala pherekano mabothong, na ha ho joalo? Ke joang re ka etsang sohle ka matla ao Molimo o re fileng ona ho boloka khotso mahareng a rōna le ho tsepama thomong?`