---
title:  Ho Ithuta Haholoanyane
date:   27/07/2018
---

“Litlhoriso tse ileng tsa tlela kereke Jerusalema li ile tsa tlisetsa kereke matla a tšebetso ea evangeli. Katleho e ne e tsamaea le bosebeletsi ba lentsoe sebakeng seo, ’me ho ne ho na le kotsi ea hore Baapostola ba tla lula moo nako e telele, ba sa natse thomo ea mopholosi ea ho ea lefatšeng lohle. Ba lebala hore matla a ho hlola bobe a fumanoa hantle ka bosebeletsi bo matla, ba qalella ho nahana ka hore ha ba na mosebetsi o bohlokoa ho feta oa ho sireletsa kereke Jerusalema tlhaselong tsa sera. Ho ena le ho ruta balumeli ba bacha ho isa evangeli ho ba so ka ba e utloa, ba ne ba le kotsing ho nka tsela eo ba tla khotsofala ke seo ba seng ba se fihletse. Ho ba qhalanyetsa mafatšeng, moo ba ka sebeletsang ba bang, Molimo a lumella litlhoriso ho ba tlela. Ho tloha Jerusalema ba baleha, balumeli ba ‘ea hohle ba ntse ruta lentsoe.’ ”—Ellen G. White, The Acts of the Apostles, p. 105.

**Lipotso tsa Puisano**

`1. Bala hantle qotsulo ea Ellen G. White e kaholimo ka kotsi eo kereke ea pele e neng e tobane le eona malebana le ho khotsofalla bo bona le seo ba se fihletseng. Ea pele, e bolela hore, khahlanong le se lumeloang, Badujea ba bangata ba ile ba lumela Jesu e le Mesia. Empa ha bohlokoa ka ho fetisa, ke tlhokomeliso efe rōna re le batho re lokekang ho e nka moo kajeno? Ke joang re ka bang le bonnete ba hore ha re tšoasoe ke ho sireletsa seo re seng re na le sona, khahlanong le ho etsa seo re lokelang ho se etsa ho fihlela lefatše?`
   
`2. Ka nako ea Baapostola, likamano lipakeng tsa Baduje le ba-Samaria li ne li lukiloe ke likhohlano tsa lilemo-lemo. Ke eng eo re ka ithutang eona tabeng ea hore Filipi, eo e kannang ea ba e ne e le Mojude , o ile a jara bopaki ba Jesu Samaria? Le rōna re le Masala ha re mekhelo ho kheseng meetlo le merabe. Sefapano se lokela ho ruta eng ka moo re leng kateng ka pel’a Molimo? Ke eng hape eo ho akaretsa ha lefu la Kreste ho lokelang ho re ruta hona ka boleng bo sa le lekanngoeng ba sebopuo se seng le seng?` 

`3. Filipi o ile a atamela mo-Ethiopia joang (8:27–30)? Ke joang re bulehelang menyetla ho ka arolelana evangeli le ba bang? 4. Ke eng eo re ithutileng eona ho Liketso 6–8 e ka re thusang ho phetha thomo ea kereke hantle haholo?`