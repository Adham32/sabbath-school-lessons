---
title:  Neo ea Moea
date:   07/08/2018
---

Liketso 10:44–48 e senola motsotso o mahlonoko nalaneng ea kereke ea pele. E bile lekhetlo la pele moo evangeli e rutoang Balichaba ba sa bollang ke e mong oa Baapostola. Ntle le Bajude ba ba-Gerike, Baapostola le balumeli ba Judea ba ne ba sa ikemisetsa ho amohela Balichaba ka hare ho kereke. Kaha Jesu e ne e le Mesia oa Iseraele, ba ne ba nahana hore evangeli e ka khona e rutoe ho Bajude feela ba haufi le ba hole. Balichaba ba ne ba lokela ho sokolohela bo-Judeng, e be joale ba ba amoheloa tumelong. Ka mantsoe a mang, pele Balichaba e ka Bakreste, ba ne ba lokela hore e be Bajude pele. E ne e le mohopolo o hlokang ho fetoloa hara balumeli bana ba Bajude ba bacha. Neo ea maleme e fanoeng ho Kornele le ba ntlo ea hae e ile ea kenyeletsoa e le letšoao le bonahalang hore khopolo e joalo e ne e le phoso, hore Molimo ha a ee ka tšobotsi, le hore ho latala litaba tsa topollo bobeli Bajudele Balichaba ba boemong bo tšoanang ka pele ho eena. 

`Bala Liketso 11:1–18. Kereke e Jerusalema e ile ea itšoara joang ka maiphihlelo a Petrose a Caesarea?`

Khethollo ea nako e telele ea Bajude malebana le Balichaba e ile ea etsa hore balumeli ba Jerusalema ba nyatse Petrose ka ho ja le batho ba sa bollang. Ho bonahala e ka ba ne ba khathatsehile haholo ka meetlo ea Bojude ho feta pholoho ea Kornele le lelapa la hae. E ka ’na eaba ba ne ba na le tšabo ea hore haeba kereke e ne e ka hanana le litloaelo tse joalo e ne e ka ba ho latola tumelo ea Iseraele; ba ne ba tla lahloa ke Molimo, e be joale bona ba tobana le liqoso tse joalo ho tsoa ho Bajude ba habo bona—ho isitseng lefung la Setefane. “Nako e ne e tlile bakeng sa karolo ea mosebetsi o mocha o kenoeng ke kereke ea Kreste. Monyako oo balumeli ba Bajude ba neng ba o koalletse Balichaba joale o se o tla buloa phenyenye. ’Me Balichaba ba amohetseng evangeli ba ne ba lokeloa ba nkoe ba le boemong bo lekanang le barutuoa ba Bajude, ntle le ho feta moetlong oa lebollo.”—Ellen G. White, The Acts of the Apostles, p. 136. 

Joalo ka Pentekonta, mona, hape, ba ile ba bua ka maleme a neng a tsejoa pele ke bona, ntle le ho oeoetsa kapa puo tsa leholimo. Sepheo joale se ne se fapane: ha ho Baapostola neo e ne e reretsoe thomo ea kereke ea ka lefatše lohle, ho Kornele e sebelisa e le tiisetso hore mohau oa Molimo o ne o sebetsa le hara Balichaba.