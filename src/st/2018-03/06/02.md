---
title:  Lidia le Joppo
date:   05/08/2018
---

Petrose o ne a etela likereke tsa Bakreste mabopong a Judea. Sepheo sa hae mohlomong e ne e le ho ba fa thuto tsa motheo (Liketso 2:42), empa Molimo a mo sebelisa ka matla ho etsa mehlolo ka tsela e tšoanang le eo Jesu ka sebele a entseng ka eona.

`Bala Liketso 9:32–35. Ke ho tšoana hofe mohlolong o entsoeng ke Jesu ho Luka 5:17– 26 le pholisong ea Enea?`

Ntle le sebete sa tlaleho ena, mohlolo o re hopotsa pale e tsejoang haholo ea motho oa Kapernauma ea neng a omeletse litho ea ileng a folisoa ke Jesu (Luka 5:17–26). Le ka tlhaloso ea ho kenyeletsa liphate ea tšoana. Se bohlokoa, leha hole joalo, ke tšusumetso eo pholiso ea Enea e bileng le eona, e seng feela Lidya empa le libakeng tse sekileng le lebopo la Sharone. Ka mora ho ikholisa ka mohlolo oo, batho ba bangata ba sokolohela ho Morena.

`Bala Liketso 9:36–43. Hlahloba pale ea tsoso ea Tabitha. Ke eng e neng e khethehile ka eena?`

Tabitha—lentsoe la se-Aramaic le bolelang “thiane;” ka se-Gerike, Dorcas—e ne e le molumeli ea ratoang motseng oa habo ka lebaka la mesebetsi ea hae ea lithuso tsa Bokreste. Pale ea tsoho ea hae hape e tšoana le mohlolo o entsoeng ke Jesu, tsoso ea morali oa Jairuse (Luka 8:41, 42, 49–56), eo Petrose e bileng paki ea teng. Ho latela mohlala oa Jesu, a kopa bohle ho tsoa ka tlung (sheba Marekak 5:40). Eaba o khumama fatše a rapela, ka mora moo a bitsa mosali ea shoeleng, “‘Tabitha, tsoha’” (Liketso 9:40). 

Moapostola a etsa mehlolo e mengata; empa, hantle ena e ne e le mesebetsi ea Molimo ka letsoho la moapostola (Liketso 5:12). Ho tšoana le mehlolo e entsoeng ke Jesu mohlomong e ne e le ho hopotsa kereke, ho kenyeletsa le rōna kajeno, hore se leng bohlokoa haholo ha se hore na se sebelisoa ke mang empa boinehelo ba hae ho Molimo (sheba Johanne 14:12). Ho lumella Molimo ka botlalo ho re sebelisa bakeng sa tšebetso ea evangeli, lintho tse kholo li ka etsahala. Petrose ha a ka tsosa Tabitha feela, empa mohlolo ka bo ona oa etsa hore ho sokolohe batho ba bangata Joppo (Liketso 9:42). 

`Batho ba bang ba nahana hore haeba ba ka bona mohlolo oa sebele, joalo ka se etsahetseng mona, ba tla lumela. Leha ka linako tse ling mehlolo e thusitse ho isa batho ba bang tumelong, Bibele e tletse ka lipale tsa bao ba boneng mehlolo ’me ba sakang ba lumela. Ke holima eng hee, moo tumelo ea rōna e lokelang ho ba teng?`