---
title:  Ho Ithuta Haholoanyane
date:   10/08/2018
---

“Khaolong ea leshome ea Liketso re ba le ketsahalo hape eo ho bonahalang bosebeletsi ba mangeloi a leholimo, mo litholoana e bang tšokoloho ea Kornele le sehlopha sa hae. Ha likhaolo tse na [8–10] li baloe, le ho fumana chalimo e khethehileng. Ho tsona re bona hore leholimo le haufi le Mokreste ea tšebetsong ea ho pholosa meea ho feta ka moo ba bangata ba lekanyang kateng. Re lokela ho ithuta ka bona hape thuto ea Molimo malebana le motho e mong le e mong, le hore motho ka mong o lokela ho tšoara motho e mong e le sesebelisoa sa Molimo phethahatsong ea mosebetsi oa hae lefatšeng.”—Ellen G. White Comments, The SDA Bible Commentary, vol. 6, p. 1059. “Ha kereke e rapela, mosebetsi oa Molimo o tla ea pele, ’me lira tsa hae li tla soaba, le hoja sena se sa qobise kereke litlhoroso li boshoelatumelo; tumelo ea Luka ka tlholo ea evangeli ea utloahala le ho ela hloko hore leha lentsoe la Molimo le sa holehoe, bahlanka ba lona ba ka ’na ba hlokofatsoa le ho tlangoa.”—I. Howard Marshall, The Acts of the Apostles (Grand Rapids: Eerdmans, 1980), pp. 206, 207. 

**Lipotso tsa Puisano:**

`1. Kornele o hlalosoa e le monna oa borapeli “ea tšabang Molimo, eena le ba ntlo ea hae bohle o na a thusa haholo-holo bafumanehi ba har’a sechaba, ’me o na a sa phetse ho rapela Molimo” (Liketso 10:2). Ho hlakile hore Moea oa Molimo o no so ntso sebetsa ho Kornele le pele a kopana le Petrose. Na e ka ba hore bophelo ba hae ba borapeli e ne e le monyetla hore Molimo a mo fihlele ka molaetsa oa evangeli? Ke thuto efe e teng moo bakeng sa rōna paleng ea hae?`
   
`2. Ka sehlopheng khutlelang potsong ea ho qetela ea thuto ea Mantaha e be le ipotsa potso ena: Ke maemo a fe a moetlo, bochaba, le boemo ba polotiki boo u phelang ho bona bo tsoetseng tsitsipano eo Bakreste bas a lokelang le ho nahana le eona? Ka mantsoe a mang, ha re therekella moo, ke joang remle Bakreste re ka phahamelang holimo ho moetlo le nalane?` 
   
`3. Ho sa natsoe tšenyo, liteko tsa Paulose tsa ho hlorisa li fetohile molemo: baphaphathehi ba tlileng Antioke ba qalella ho ruta, Bajude le Bajude ba ba- Gerike. Ka sehlopheng arolelanang maiphihlelo a lona a bohloko le tšotleho tseo Molimo a li fetoteng tlhohonolofatso.` 
   
`4. Jakobo e ne e le e mong oa barutuoa ba Jesu ba haufi (Mareka 5:37, 9:2, 14:33); empa, ke eena oa pele ho ba leshome le metso e ’meli ea ileng a shoela tumelo. Ke mehlala efe e meng eo re e fumanang ka Bibeleng ea batho ba tšepahalang ba utloisoang bohloko? Ke lithuto li fe tseo re lokelang ho li fumana litlalehong tsee bakeng sa rōna ka taba ee ea ho hlokofatsoa?`