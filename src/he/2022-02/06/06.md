---
title:  מעשר מלכי-צדק
date:  05/05/2022
---

`קרא בראשית י"ד: 18-24 ועברים ז’: 1-10. מי היה מלכי-צדק? מדוע אברם נתן מעשר לכוהן זה אשר הופיע כמו משום מקום?`

ההופעה הפתאומית של מלכי-צדק המסתורי כתובה בתזמון נכון. לאחר שמלכי כנען הודו לאברם, הוא מודה כעת לכוהן זה דרך נתינת מעשר.

מלכי-צדק מגיע מהעיר שלם, שמשמעה "שלום", מסר מתאים לאחר מהומת המלחמה. המילה "צדק" המופיעה בשמו של מלכי-צדק באה בניגוד לשמו של מלך סדום " בֶּרַע ” ומלך עמורה " בִּרְשַׁע ”, כנראה כינויים למה שהם מייצגים (בראשית י"ד: 2).

מלכי-צדק מופיע לאחר התהפוכות האלימות והרעות של מלכי כנען. קטע זה מכיל גם את ההתייחסות הראשונה בכתובים למילה "כוהן" (בראשית י"ד: 18). הקשר של מלכי-צדק עם " יְהוָה אֵל עֶלְיוֹן  "שאברם קורא לו אלוהיו (בראשית י"ד: 22), מצביע באופן בירור שאברם ראה בו כוהן לאל אותו שירת. עם זאת, אין לזהות את מלכי-צדק כישוע המשיח. הוא היה נציג ה’ בקרב אנשי זמנו (ראה גם Ellen G. White Comments, The SDA Bible Commentary, vol. 1, pp. 1092,1093).

מלכי-צדק אכן מתפקד ככוהן. הוא מגיש " לֶחֶם וָיָיִן ”, מה שמרמז לעתים קרובות על שימוש במיץ ענבים טרי (דברים ז’: 13, דברי הימים ב’ ל"א: 5) ומופיע שוב בהקשר של הענקת המעשר (דברים י"ד: 23). בנוסף לכך, הוא מברך את אברם (בראשית  י"ד: 19).

בינתיים, אברם נותן לו " מַעֲשֵׂר מִכֹּל ” (בראשית י"ד: 20) כתגובה לה’ הבורא, “ קֹנֵה שָׁמַיִם וָאָרֶץ׃ ” (בראשית י"ד: 19). כותרת זו מרמזת על הקדמת סיפור הבריאה (בראשית א’: 1), בה הביטוי "שמיים וארת" משמעו בעצם "הכל". לכן המעשר מובן כביטוי הכרת תודה לבורא, אשר הכל בבעלותו (עברים ז’: 2-6; השווה עם בראשית כ"ח: 22). באופן פרדוקסלי, המעשר מובן בידי המשרת לא רק כמתנה לה’, אלא גם כמתנה מה’, מכיוון שבעצם העניין ה’ מעניק לנו את הכל.

`מדוע מעשה נתינת המעשר מצביע על אמונה חזקה, וגם בעצמו מחזק את האמונה?`