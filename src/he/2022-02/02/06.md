---
title:  גורל אנושי
date:  07/04/2022
---

`קרא בראשית ג’: 15-24. מה קרה לאדם וחווה כתוצאה מנפילת האנושות?`

בזמן שמשפט ה’ על הנחש מוצהר בצורה ברורה כקללה (בראשית ג’: 14), משפט ה’ על האישה ועל האדם לא ברורים. הפעם היחידה בה המילה "קללה" משומשת שוב היא ביחס לאדמה (בראשית ג’: 17). כלומר, לה’ היו תוכניות אחרות עבור האיש והאישה, בניגוד לנחש. הוצעה להם תקווה אשר לא הוצעה לו.

מכיוון שחטא האישה קשור ליחסה עם הנחש, הפסוק המתאר את משפט ה’ עליה מתייחס למשפט על הנחש. לא רק שבראשית ג’: 16 עוקב ישירות לבראשית ג’: 15, כי אם התקבולות בין שתי הנבואות מצביעות בצורה ברורה כי הנבואה אודות האישה בבראשית ג’: 16 חייבת להיקרא בהקשר לנבואה המשיחית בבראשית ג’: 15. משפט ה’ על האישה, הכולל הולדת ילדים, צריך להיות מובן ביחס לנקודת המבט החיובית של הישועה (השווה עם 1 לטימותיאוס ב’: 14,15).

מכיוון שחטא האיש קשור לכך שהקשיב לאישה במקום להקשיב לה’, האדמה ממנה נלקח האדם מקוללת (בראשית ג’: 17). כתוצאה מכך, האדם יצטרך לעבוד קשה (בראשית ג’: 17-19), ובסוף הוא יחזור לאדמה ממנה הוא בא (בראשית ג’: 19), דבר אשר לא היה אמור להתרחש לעולם, ולא היה חלק מתוכניתו המקורית של ה’.

ראויה לציון העובדה שלמרות ההיבט המייאש של המוות, אדם פונה לאישה, ורואה דרך זרעה העתידי את תקוות החיים (בראשית ג’: 20). כלומר, גם במרכז משפט המוות, הוא רואה את תקוות החיים.

בינתיים, כמו כל הורה אוהב, ה’ רצה רק בטוב עבורם, לא ברע. אך כעת כשהם יודעים רע, ה’ עמד לעשות כל אשר ביכולתו במטרה להושיע אותם. לכן גם במרכז משפטו עליהם, לא אבדה כל תקווה להורינו הראשונים, למרות חוסר ציותם הגלוי והגס כלפי ה’. למרות שהם חיו בגן עדן ולא הייתה להם שום סיבה להביע ספק בה’ או בדבריו או באהבתו אליהם.

`למרות שאנו נוטים לחשוב על "ידע" כדבר טוב, מדוע זה לא תמיד המקרה? אילו דברים עדיף לנו לא לדעת?`