---
title:  בן ההבטחה
date:  11/05/2022
---

הסצנה האחרונה של ברית המילה עירבה את כולם: לא רק ישמעאל, אלא כל הזכרים בביתו של אברהם עברו ברית מילה (בראשית י"ז: 23-27). המילה "כל" חוזרת ארבע פעמים (בראשית י"ז: 23,27).

על רקע זה, ה’ מופיע בפני אברהם על מנת לאשר את ההבטחה של הבן "יצחק".

`קרא בראשית י"ח: 1-15 ורומים ט’: 9. אילו מסרים על קבלת אורחים אנו לומדים מאברהם? כיצד ניתן להסביר את תגובת ה’ לקבלת האורחים של אברהם?`

לא ברור האם אברהם הכיר את האנשים האלה (עברים י"ג: 2), למרות שהוא נהג בהם כאילו ה’ עצמו היה ביניהם. הוא ישב " פֶּתַח־הָאֹהֶל כְּחֹם הַיּוֹם ” (בראשית י"ח: 1), ומכיוון שמבקרים הם תופעה נדיקה במדבר, הוא כנראה השתוקק להיפגש עימם. אברהם רץ לקראת האנשים (בראשית י"ח: 2), למרות שהיה בן 99 שנה. הוא קרא לאחד מהם "אדוני" (בראשית י"ח: 3), כינוי הניתן לעתים קרובות לה’ (בראשית כ’: 4, שמות ט"ו: 17). הוא התרוצץ ביניהם בהכנות לארוחה (בראשית י"ח: 6,7). הוא עמד לצידם ודאג לכל צרכיהם והיה מוכן לשרת אותם (בראשית י"ח: 8).

התנהגותו של אברהם כלפי האורחים השמימיים תהפוך לדוגמה מלאת השראה לקבלת אורחים (עברים י"ג: 2). למעשה, גישת יראה הכבוד של אברהם חושפת פילוסופיה שלמה של קבלת ארוחים. גילוי כבוד ודאגה עבור זרים היא יותר מאשר מנחה מלאת אדיבות. כתבי הקודש מדגישים כי זוהי חובתנו הדתית, ויש להתייחס אליה כאילו מושא השירות הוא ה’ בעצמו (השווה עם מתי כ"ה: 35-40). באופן אירוני, ה’ מזוהה יותר עם הזר הרעב והנזקק מאשר עם הנדיב שמקבל אותם.

מצד שני, ההתערבות השמיימית בסביבה האנושית מצביעה על חסדו ואהבתו של ה’ כלפי האנושות. הופעה זו של ה’ מצפה למשיח, אשר עזב את ביתו השמיימי ונעשה משרת אנושי כדי לגעת במין האנושי (פיליפים ב’: 7,8).

הופעתו של ה’ כאן מהווה ראיה לביטחון בהבטחתו (בראשית י"ח: 10). הוא רואה את שרה, המחביאה עצמה " אַחֲרָיו ” (בראשית י"ח: 10) ומכיר את מחשבותיה העמוקות ביותר (בראשית י"ח: 12). הוא יודע שהיא צחקה, והמילה "צחקה" היא גם מילתו האחרונה. הסקפטיות שלה תיצור את המקום בו ניראה את דבריו מתגשמים.

`חשוב עוד על הרעיון ש"ה’ מזוהה יותר עם הזר הרעב והנזקק מאשר עם הנדיב שמקבל אותם". מדוע חשוב לנו לזכור אותו?`