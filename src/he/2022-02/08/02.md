---
title:  הר המוריה
date:  15/05/2022
---

`קרא בראשית כ"ב: 1-12 ועבריםי"א: 17. מה הייתה המשמעות של מבחן זה? אילו מסרים רוחניים ניתן לקחת מאירוע מדהים זה?`

בראשית כ"ב הפך לפרק קלאסי בעולם הספרות ונתן השראה לא רק לתיאולוגים, אלא גם לאנשי רוח ואומנים רבים. המשמעות של המבחן של ה’ קשה להבנה. ציווי שמיימי זה מנוגד לאיסור התנ"כי המופיע בהמשך, כנגד קורבנות אדם (ויקרא י"ח: 21), והוא בהחלט נדמה סותר להבטחת ה’ לברית נצחית דרך יצחק (בראשית ט"ו: 5).

אז מה הייתה תכליתו של ה’ בקריאה לעשות זאת? מדוע הוא בחן את אברהם בדרך כה קשה?

המושג התנ"כי של "ניסיון" מכיל שני רעיונות מנוגדים. הוא מתייחס לרעיון המשפט, כלומר, משפט במטרה לדעת מה בלב המנוסה (דברים ח’: 2; השווה עם בראשית כ"ב: 12), אך הוא מעלה גם את הביטחון בחסד ה’ בעבור המנוסה (שמות כ’: 18-20).

במיקרה זה, אמונתו של אברהם בה’ הביאה אותו לנקודה בו הוא הסתכן באיבוד עתידו, או אחריתו. ועדיין, מכיוון שהוא בטח בה’, הוא יעשה מה שה’ מבקש לא משנה כמה קשה לו להבין הכל. אחרי הכל, מהי אמונה אם לא ביטחון במה שאנו לא רואים או מבינים עד הסוף?

בנוסף לכך, עיקרה של אמונה תנ"כית אינה יכולתנו להביא לה’ ולהקריב עבורו- למרות שיש לכך מקום, אין ספק (רומים י"ב: 1)- אלא יכולתנו לסמוך עליו ולקבל את חסדו בהבנה של כמה איננו זכאים לקבלו.

אמת זו מקבלת אישור בהמשך. כל מלאכתו של אברהם, מעשי האמונה הרבים שלו, מסעו הכואב עם בנו, אף מוכנותו לציית ולהציע לה’ את הטוב ביותר שברשותו, לא יכלו להושיעו. מדוע? מכיוון שה’ בעצמו סיפק את האיל עבור הקורבן, מה שמצביע לתקווה היחידה לישועה, ישוע.

אברהם בטח הבין מהו חסד. לא מלאכתנו עבור ה’ מושיע אותנו, כי אם מלאכתו של ה’ עבורנו (אפסים ג’: 8; השווה עם רומים י"א: 33). עם זאת, כמו אברהם, אנחנו נקראים לעבוד עבור ה’, כפי שמעשיו של אברהם ממחישים לנו בעוצמה (יעקב ב’: 2-23).

`מה הסיפור של אברהם ויצחק על הר המוריה מלמד אותך באופן אישי על אמונתך ועל הדרך שאתה מבטא אותה?`