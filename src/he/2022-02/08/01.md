---
title:  ההבטחה
date:  14/05/2022
---

### קראו את הפסוקים הבאים לקראת שיעור השבת השבועי
בראשית כ"ב, עברים י"א: 17, ויקרא י"ח: 21, יוחנן א': 1-3, רומים ה': 6-8, בראשית כ"ג-כ"ה, רומים ד': 1-12.

> <p>פסוק לשינון</p>
> " וְאַבְרָהָם זָקֵן, בָּא בַּיָּמִים; וַיהוָה בֵּרַךְ אֶת־אַבְרָהָם בַּכֹּל " (בראשית כ”ד: 1).

סוף כל סוף, כפי שה' הבטיח, שרה ילדה בן לאברהם, “ לִזְקֻנָיו ” (בראשית כ"א: 2), והוא קרא לתינוק יצחק (ראה גם בראשית כ"א: 1-5). אך הסיפור של אברהם רחוק מלהסתיים, והוא מגיע לשיא כאשר הוא לוקח את בנו להר המוריה על מנת להקריבו. אולם בסוף, יצחק מוחלף באיל (בראשית כ"ב: 13), והדבר מסמל את מחוייבותו של ה' לברך את כל האומות דרך "זרעו" (בראשית כ"ב: 17,18). זרע זה כמובן היה ישוע (מעשי השליחים י"ג: 23). על כן, בסיפור מפליא (ואף מדאיג בכמה דרכים) זה, נגלה לנו עוד מתוכנית הישועה.

אין ספק כי מלבד המסרים הרוחניים העמוקים שמוצאים כאן, משפחתו של אברהם בטח הזדעזעה על ידו, ועתידו של אברהם לא היה ברור. שרה נפטרה לאחר עקדת יצחק על הר המוריה (בראשית כ"ג), ויצחק עודו רווק.

אברהם לוקח את היוזמה על מנת להבטיח עתיד "נכון" ליצחק. הוא מסדר את הנישואים לרבקה (בראשית כ"ד), אשר תלד שני בנים (בראשית כ"ה: 21-23), ואברהם בעצמו נישא לקטורה, אשר תוליד לו ילדים רבים (בראשית כ"ה: 1-6). השבוע, נלך בעקבות אברהם עד לסוף חייו (בראשית כ"ה: 7-11).

_*לימדו את השיעור השבועי לקראת שבת ה-21 במאי_