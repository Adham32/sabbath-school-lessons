---
title:  סולם יעקב
date:  23/05/2022
---

ברגע שעשיו שמע כי יעקב קיבל את ברכת אביו, הוא הבין כי הוא רומה והוחלף בידי אחיו (בראשית כ"ז: 36), ורצה להרוג אותו (בראשית כ"ז: 42). רבקה דאגה ורצתה למנוע פשע זה, אשר יכל להיות קטלני עבור בניה (בראשית כ"ז: 45). לכן, בתמיכתו של יצחק (בראשית כ"ח: 5), היא מאיצה בו לברוח למשפחתה (בראשית כ"ז: 43). בדרכו לגלות, יעקב פוגש בה’ בחלום במקום לו יקרא בית אל, וינדור שם נדר.

`קרא בראשית כ"ח: 10-22. השווה עם בראשית י"א: 1-9. כיצד בית אל שונה מבבל? איזה מסר נוכל ללמוד על מערכת היחסים שלנו עם ה’ מחוויתו של יעקב בבית אל, בניגוד למה שקרה בבבל?`

בחלום זה, יעקב רואה סולם יוצא דופן המחבר לה’. המילה "נִצָּב" המתארת את ה’ העומד בראש הסולם קשורה לסולם אשר " מֻצָּב אַרְצָה ” (בראשית כ"ח: 12), כאילו שהסולם וה’ הם הינו הך.

הסולם מקושר לניסיון של בבל להגיע לשמיים. כמו מגדל בבל, הסולם מגיע לדלתות השמיים. אך בעוד מגדל בבל מייצג את המאמץ האנושי להגיע לה’, סולם בית אל מדגיש כי הגישה לה’ מושגת רק דרך ירידתו של ה’ אלינו, ולא דרך מאמץ אנושי.

בנוגע ל"אֶבֶן" שיעקב שם עליה את ראשו וחלם את חלומו, היא נהייתה לסמל של בית אל (בראשית כ"ח: 17; השווה עם בראשית כ"ח: 22), המצביע על המקדש, המשכן, מרכז פעילותו המושיעה של ה’ עבור האנושות.

ועדיין, יעקב אינו מגביל את ביטוי השירות ויראת הכבוד שלו למה שהוא חווה רק למימד הרוחני והמיסטי. כלומר, הוא רצה להגיב לכך בצורה מוחשית וחיצונית. לכן, הוא מחליט לתת מעשר לה’, לא בשביל לקבל את ברכת ה’ אלא כתגובה מלאת תודה למתנתו של ה’, אשר כבר הוענקה לו. כאן שוב אנו רואים את רעיון המעשר הרבה לפני הקמתה של אומת ישראל.

`קרא שוב בראשית כ"ח: 22. המעשר נלקח מ" כֹל אֲשֶׁר תִּתֶּן־לִי ” (בראשית כ"ח: 22). איזו נקודה חשובה עלינו להבין ממה שיעקב אומר כאן על המעשר?`