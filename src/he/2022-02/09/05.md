---
title:  ברכת המשפחה
date:  25/05/2022
---

עבור יעקב, שבע השנים האחרונות של הגלות היו משא כבד, ולמרות זאת היו אלה שבע השנים הפוריות ביותר. יעקב יהפוך להיות אב לאחד עשר מתוך שנים עשר ילדיו, אשר יהפכו לאבות עם ה’.

קטע זה מרכיב את מרכז סיפורו של יעקב (בראשית כ"ה: 19-ל"ה: 26), והוא מתחיל ומסתיים בביטוי מפתח, ה’  " וַיִּפְתַּח אֶת־רַחְמָהּ ” של לאה (בראשית כ"ט: 31), וגם של רחל (בראשית ל’: 22). כל פעם שביטוי זה מקדים לידות, הן תוצאות פעולתו הנפלאה של ה’.

`קרא בראשית כ"ט: 31- ל’: 22. כיצד אנחנו כיום, מבינים את משמעות הדבר שאירע כאן?`

ה’ פתח את רחמה של לאה, והיא ילדה בן בשם ראובן, המכיל את הפועל ראה בשמו מכיוון שה’ ראה כי היא לא אהובה בידי יעקב (בראשית כ"ט: 31). ילד זה היה פיצוי לכאבה ולסבלה.

בנוסף לכך, היא מעניקה גם את השם שמעון, המכיל את הפועל שמע, לבנה השני מכיוון שה’ שמע את עומק ההשפלה של כאבה, ולכן ריחם עליה כםי ששמע לזעקתה של הגר (בראשית כ"ט: 33).

שמעון, בנה של לאה, מזכיר גם את שם בנה של הגר ישמעאל, בעל אותה המשמעות (בראשית ט"ז: 11). כאשר לאה יולדת את בנה האחרון, היא קוראת לו יהודה, שמשמעות שמו היא "הלל". לאה אינה מתייחסת לכאבה ואף לא לברכתה יותר. היא רק מתרכזת בה’ ומהללת אותו על חסדו.

באופן משונה, ה’ "נזכר" ברחל ופותח את רחמה רק כאשר לאה לא יכולה ללדת עוד (בראשית ל’: 22). רחל, אישתו האהובה, נאלצה להמתין שבע שנים לאחר נישואיה, וארבע עשרה שנים לאחר אירוסיה עם יעקב, בשביל בנה הראשון (בראשית כ"ט: 18,27; השווה עם בראשית ל’: 25). היא העניקה לו את השם "יוסף" במשמעות ש" אָסַף אֱלֹהִים אֶת־חֶרְפָּתִי ” וגם " יֹסֵף יְהוָה לִי בֵּן אַחֵר ” (בראשית  ל’: 23,24). למרות שחלק מהפעולות היו שגויות, ה’ הצליח להשתמש בהן למרות שלא הסכים איתן על מנת ליצור אומה מזרע אברהם.

`באילו דרכים הסיפור חושף כי מטרותיו של ה’ יוגשמו בשמיים ובארץ, למרות החולשות והשגיאות האנושיות?`