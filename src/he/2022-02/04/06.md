---
title:  'הברית: חלק שני'
date:  21/04/2022
---

`קרא בראשית ח’: 21-ט’: 1. מהי חשיבות מחוייבותו של ה’ לשמירת החיים? כיצד ברכתו של ה’ מגשימה את מחוייבות זו?`

מחוייבותו של ה’ לשמור על החיים היא מעשה חסד; לא הייתה זו תוצאה של מעלות אנושיות. ה’ החליט לשמר את החיים על פני הארץ למרות הרוע האנושי (בראשית ח’: 21). בבראשית ח’: 22 נכתב: “ עֹד כָּל־יְמֵי הָאָרֶץ ”; כלומר, כל עוד הארץ קיימת, העונות יבואו וילכו והחיים יישארו. בקצרה, ה’ לא וויתר על בריאתו.

למעשה, הקטע הבא העוסק בברכתו של ה’, מחזיר אותנו לבריאה המקורית, עם ברכתה (בראשית א’: 22,28; בראשית ב’: 3). אפשר לומר שה’ מעניק לאנושות הזדמנות להתחיל מחדש.

`קרא בראשית ט’: 8-17. מי חשיבות הקשת? כיצד אות ברית זה (בראשית ט’: 13), מתייחסת לאות הברית האחר, השבת?`

הביטוי " להקים ברית ” חוזר שלוש פעמים (בראשית ט’: 9,11,17) והוא מסמן את שיא והתגשמות הבטחתו הראשונה של ה’ (בראשית ו’: 18). לאחר קטע זה, המזכיר את היום השישי של סיפור הבריאה, הקטע הנתון מקביל לקטע העוסק ביום השביעי, השבת, בסיפור הבריאה. החזרה שבע פעמים על המילה ברית מתאימה לשבת. כמו השבת, הקשת היא אות לברית (בראשית ט’: 13,14,16; השווה עם שמות ל"א: 12-17). בנוסף לכך, כמו השבת, לקשת טווח אוניברסלי; היא מתייחסת לעולם כולו. כפי שהשבת, אות הבריאה, היא עבור כולם, כך גם ההבטחה שלא יהיה עוד מבול עולמי היא גם לכולם.

`בפעם הבאה שתחזה בקשת בענן, חשוב על הבטחותיו של ה’ לכולנו. מדוע אנחנו יכולים לבטוח בהבטחות אלו, וכיצד הקשת מראה לנו זאת?`