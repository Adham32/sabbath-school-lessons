---
title:  '“אבן שואבת" שמיימית (ישעיה ס"ו 1-19)'
date:  22/03/2021
---

`קרא את ישעיה ס"ו 1-19. בהתייחס לתקופה בה חי ישעיה, מהו המסר הבסיסי כאן?`

ה’ חוזר ופונה אל העם באמצעות נביאו לגבי התחינה והאזהרה העולות מתוך דפי הספר: ה’ יציל וישקם את הענווים היראים מדבר ה’ (ישעיה ס"ו 2,5). כשם שנכתב בישעיה מ 1, הוא ינחם אותם (ישעיה ס"ו 13). עם זאת עתיד הוא להשמיד את המורדים בו: את הצבועים ופולחנם, הקורבנות שאינם ריח ניחוח לה' (ישעיה ס"ו 3,4; השווה עם ישעיה א 10-15), השונאים ומנדים את אנשי ה’ (ישעיה ס"ו 5) והעוסקים בתועבות ובשיקוצים (ישעיה ס"ו 17) כדוגמת אלה אשר התרחשו במקדש בירושלים (יחזקאל ח 7-12).

`הבט בישעיה ס"ו 3. מה אומר לנו הפסוק? אילו עקרונות רוחניים נגלים לנו מתוכו? כיצד אותו הרעיון בא לידי ביטוי באמונה ובשירות של ימינו?`

`כיצד ה’ פועל כאבן שואבת ומושך אליו את כל האומות? ישעיה ס"ו 18,19.`

לאחר השמדת אויביו (ישעיה ס"ו 14-17), חושף ה’ את תפארתו והופך לאבן שואבת המושכת רבים לירושלים (השווה עם ישעיה ב 2-4). הוא נותן להם "אות", אם כי לא מוזכרת כאן מהותו. הוא כנראה מתייחס לאות האחרון שציין ישעיה: שמחה, שלום ושיקום אדמתם של אנשי ה’ (ישעיה נ"ה 12,13). בעודו מציג את הדרו הרב על ידי שיקום עמו לאחר החורבן, ה’ נותן אות המסמל טובה מחודשת, כדומה לאות הקשת שנתן ה’ לנוח לאחר המבול (בראשית ט 13-17).

`קרא את ישעיה ס"ו 5. מהי הכוונה בלהיות “ חֲרֵדִים אֶל־דְּבָרוֹ ” ? מדוע ה’ רוצה שנחרוד אל דברו? אם אינך חרד, על מה יכול הדבר להצביע בנוגע למצב ליבך?`