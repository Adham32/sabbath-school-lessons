---
title:  לידת הבישור (ישעיה מ 9-11)
date:  16/02/2021
---

`איזה סוג של אירוע מוזכר בישעיה מ 9-11?`

מאוחר יותר בספר ישעיה מופיע שליח זכר בעל חדשות טובות ליושבי ירושלים (ישעיה מ"א 27, ישעיה נ"ב 7). לעומת זאת, בישעיה מ 9 מופיעה דווקא מבשרת (נקבה) המכריזה בעומדה על ההר: " הִנֵּה אֱלֹהֵיכֶם ”!

בתהלים ס"ח, דוד מהלל את ה’ על כך שהוא " מוֹשִׁיב יְחִידִים בַּיְתָה, מוֹצִיא אֲסִירִים בַּכּוֹשָׁרוֹת ” (תהלים ס"ח 7). למרות שהמילים בפסוק מדברות על יציאת מצרים המוכרת, ישעיה משתמש באותו הרעיון לשם הצהרה על "יציאת מצרים" שנייה: החזרה מהשבי הבבלי.

באותו ההקשר, הברית החדשה קושרת את הכתוב בישעיה מ 3-5 ליוחנן המטביל, אשר סלל את הדרך עבור המשיח- הוא דבר ה’ הנצחי אשר נהיה נוכחות ה’ בדמות בשר ושכן בקרב אנשיו (יוחנן א 14).

עוד לפני יוחנן, היו אנשים אחרים אשר דיברו אודות החדשות הטובות לגבי ביאתו של המשיח. בין הראשונים היו שמעון וחנה שפגשו את התינוק ישוע כאשר הוא הובא לראשונה לבית המקדש (לוקס ב 25-38). בדיוק כמו שליחיו של ישעיה, הם היו זכר ונקבה. שמעון חיכה בציפייה לנחמת ישראל בצורת המשיח (לוקס ב 25,26).

לאור נבואתו של ישעיה, כנראה אין זה צירוף מקרים שחנה, נביאה, הייתה הראשונה להכריז לציבור תושבי ירושלים, במקדש העומד על ההר, שהאדון הגיע: “ בְּאוֹתָהּ שָׁעָה בָּאָה וְהוֹדְתָה לֵאלֹהִים וְדִבְּרָה עַל הַיֶּלֶד בְּאָזְנֵי כָּל הַמְחַכִּים לַגְּאֻלָּה בִּירוּשָׁלַיִם. ” (לוקס ב 38). זו הייתה לידת הבישור המוכר לנו כיום: הכרזת הבשורה, החדשות הטובות, שישוע המשיח הגיע והעניק לנו ישועה. מאוחר יותר, ישוע הפקיד בראשונה את החדשות הגדולות בדבר תחייתו מן המתים  בידי אישה נוספת, מרים המגדלית (יוחנן כ 17,18). חדשות אלו הבטיחו כי מטרת בשורתו עבור כדור הארץ הושלמה בהצלחה. הבשר הוא כמו דשא, אבל דברו השמיימי של ה’ אשר נעשה בשר הינו נצחי! (קרא גם ישעיה מ 6-8).

`קרא את ישעיה מ 11. איזו תמונה מתוארת כאן? כתוב לעצמך פסקה לגבי כיצד הרגשת אתה, בחייך האישיים, את הדרכתו של ה’ כרועה שלך. מדוע טוב להיזכר בדרך בה הוביל אותך האדון?`