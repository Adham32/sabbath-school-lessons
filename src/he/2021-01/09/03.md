---
title:  עבד יחיד וחסר שם (ישעיה מ"ב 1-7)
date:  22/02/2021
---

`מהו תפקידו ואופיו של העבד חסר השם אותו בוחר ה’ ומעניק לו את רוח הקודש? ישעיה מ"ב 1-7.`

בחר את התשובה הקרובה ביותר לאמת, או כמה תשובות נכונות:

1. הוא מעניק צדק לאומות.
2. הוא משיג את מטרותיו בשקט ובעדינות, אך בהצלחה רבה.
3. הוא מורה.
4. הוא מהווה ברית בין ה’ לאנשיו.
5. הוא מעניק אור/תקווה על ידי ריפוי עיוורים ושחרור אסירים.
6. כל התשובות נכונות.

`כיצד ניתן להשוות את תפקידו ואופיו של העבד, כפי שהוא מתואר בקטע המוזכר, לזה של ה" חֹטֶר מִגֵּזַע יִשָׁי " אשר גם עליו נחה רוח ה’ (ישעיה י"א)?`

בישעיה י"א, בדיוק כמו בישעיה מ"ב, השליט מבית דוד פועל בהרמוניה עם ה’ ומספק צדק וגאולה עבור העשוקים, יחד עם חוכמה ודעת ה’. הבנו מקודם כי "חוטר" ו"גזע" ישי מייצגים את המשיח, הוא הבן השמיימי שעליו נכתב בישעיה ט 5,6 אשר עתיד להביא " שָׁלוֹם אֵין־קֵץ, עַל־כִּסֵּא דָוִד... בְּמִשְׁפָּט וּבִצְדָקָה ” (ישעיה ט 6). העבד בישעיה מ"ב הוא ללא ספק המשיח.

`כיצד מזהה הברית החדשה את העבד המוזכר בישעיה מ"ב 1-7, העתיד לספק צדק לעולם? מתי י"ב 15-21.`

מתי י"ב מצטט מתוך ישעיה מ"ב ומיישם את הכתוב לשירות הריפוי השקט של ישוע, בנו האהוב של ה’, אשר בו רצה (ישעיה מ"ב 1; מתי ג 16,17; מתי י"ז 5). הוא האחד אשר דרכו ודרך שירותו חידש ה’ את הברית עם אנשיו ( ישעיה מ"ב 6, דניאל ט 27).

ישוע ותלמידיו השיגו צדק לבני האדם על ידי גאולתם מסבל, מאי-ידיעת ה’ ומהקשר ההדוק לרוחות הרעות שבהן השתמש האויב השטן (לוקס י 19). לאחר מכן ישוע מת ואישר סופית את "הברית החדשה" (מתי כ"ו 28) והביא צדק לעולם כולו על ידי דחיית השטן, הגורם הזר אשר תפס בכוח את תפקיד " שַׂר הָעוֹלָם הַזֶּה ” (יוחנן י"ב 31-33).

`הבט בתיאורו של המשיח בישעיה מ"ב 1-4. הרהר בחייו של ישוע. אילו תכונות העולות משירותו לבני האדם מגשימות את הכתוב בנבואה בצורה כה בולטת? אילו לקחים אנו למדים מהכתוב לגבי האופן בו עלינו לשרת אחרים גם כן?`