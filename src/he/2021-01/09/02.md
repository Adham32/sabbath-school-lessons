---
title:  אומת עבדי ה’ (ישעיה מ"א)
date:  21/02/2021
---

`בישעיה מ"א 8 ה’ מזכיר את " יִשְׂרָאֵל עַבְדִּי ”, ובפרק מ"ב פסוק 1 הוא מכריז על " עַבְדִּי ”. מיהו העבד?`

האם זה ישראל/ יעקב, אבי אומת ישראל? ואולי אומת ישראל עצמה? או המשיח, המזוהה בברית החדשה כישוע?

קיימות שתי התייחסויות לעבד ה’ בישעיה מ"א-נ"ג. עבד אחד מכונה "ישראל" או "יעקב", כמו בישעיה מ"א 8; ישעיה מ"ד 1,2,21; ישעיה מ"ה 4; ישעיה מ"ח 20. היות שה’ מפנה את דבריו לישראל/יעקב בהווה, מובן כי יעקב מייצג את האומה השלמה שיצאה ממנו. הדבר מקבל אישור כאשר אנחנו קוראים כי "גָּאַל יְהוָה עַבְדּוֹ יַעֲקֹב"  בעת שהוא יוצא מבבל (ישעיה מ"ח 20).

במקרים אחרים, כמו ישעיה מ"ב 1, ישעיה נ 10, ישעיה נ"ב 13, ישעיה נ"ג 11, לא מוזכר שמו של עבד ה’. בפעם הראשונה בה עבד ה’ מוזכר בישעיה מ"ב 1, זהותו לא מתגלה לנו ישר. אך בעוד ישעיה מרחיב ומפתח את אופי הדמות בהמשך, נהיה ברור כי זוהי אישות אשר תשיב את שבטי יעקב (ישראל) אל ה’ (ישעיה מ"ט 5,6) ותקריב עצמה בעבור החוטאים (ישעיה נ"ב 13-נ"ג 12; קרא גם ישעיה מ"ט 5,6). על כן, עבד זה לא יכול לייצג את האומה כולה. לסיכום, ברור כי ישעיה מדבר על שני עבדי ה’. אחד הוא תאגידי (האומה) והשני הוא אדם יחיד.

`מהי תפקידה של אומת עבדי ה’? ישעיה מ"א 8-20.`

ה’ מבטיח לבני ישראל כי הם עדיין עבדיו: “ בְּחַרְתִּיךָ וְלֹא מְאַסְתִּיךָ ” (ישעיה מ"א 9). לאחר מכן מכריז ה’ את אחת ההבטחות המשמעותיות ביותר בכתבי הקודש: “ אַל־תִּירָא כִּי עִמְּךָ־אָנִי, אַל־תִּשְׁתָּע כִּי־אֲנִי אֱלֹהֶיךָ; אִמַּצְתִּיךָ אַף־עֲזַרְתִּיךָ, אַף־תְּמַכְתִּיךָ בִּימִין צִדְקִי׃  ” (ישעיה מ"א 10). בפסוק זה וגם בפסוקים הבאים אחריו אנו למדים כי אחד מיעדיו הבסיסיים של עם ישראל הוא לבטוח בה’ שיציל אותו (בדיוק מה שהמלך אחז לא עשה) במקום לבטוח באלים אחרים ובפסליהם כפי שעשו עמים אחרים (ישעיה מ"א 7, 21-24, 28, 29).

`שים לב כיצד בישעיה מ"א 14 ה’ מכנה את העם תולעת. מהי הנקודה שלו? קרא את כל הקטע בכדי לקבל תשובה טובה יותר. מה הדבר מלמד אותנו, לגבי הצורך לסמוך על ה’ בלב שלם?`