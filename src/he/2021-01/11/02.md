---
title:  לקנות בחינם? (ישעיה נ"ה 1-7)
date:  07/03/2021
---

`קרא את הקטע הבא: “ הוֹי כָּל־צָמֵא לְכוּ לַמַּיִם, וַאֲשֶׁר אֵין־לוֹ כָּסֶף; לְכוּ שִׁבְרוּ וֶאֱכֹלוּ ” (ישעיה נ"ה 1). האם אתה שם לב לניגוד בקטע?`

בוא נאמר שאספת כמות מזון גדולה, והלכת לעמוד באמצע רחוב של עיר גדולה כשאתה קורא בקול גדול לכל הרעבים וחסרי הבית שם: ”כל מי שאין לו כסף, בואו, קנו ואכלו! ” אבל איך הם יכולים לקנות אם אין להם כסף?

אם נוסיף את המילים שישעיה הוסיף לאותו המשפט: “ בְּלוֹא־כֶסֶף וּבְלוֹא מְחִיר ” (ישעיה נ"ה 1) המשמעות מתחילה להתבהר. ישעיה פונה לאנשים ומציע להם קבלת סליחה בלא כסף (ישעיה נ"ה 7). זאת ועוד, המילה "שִׁבְרוּ" (=קנו) מדגישה שמה שה’ מציע על מנת לספק את צרכיהם ורצונותיהם של בני האדם יקר מפז; לכן, קבלתו דורשת עסקה (החלפת דבר בעל ערך). ה’ מציע סליחה ללא תשלום במסגרת ברית מחודשת עם אנשיו, למרות שהדבר לא ניתן לו בחינם: הוא קנה זאת במחיר הנורא והספוג בדם של עבדו. למרות שלנו הדבר ניתן בחינם, הוא הגיע במקור במחיר אדיר עבור ה’ עצמו.

`מה היה המחיר עבור ישועתנו? קרא את הראשונה לפטרוס א 18,19.`

כיצד ניתן להשוות בין גישתו של ישעיה לישועה לגישה של הברית החדשה בנושא? אל האפסים ב 8,9.

ישעיה מתמצת את הבשורה בתנ"ך, וזוהי אותה בשורה של הברית החדשה. אף פעם לא הייתה ישועה של "התנ”ך" על ידי מעשים, שהוחלפה על ידי ישועה של "הברית החדשה" על ידי חסד. מאז שהבטיח ה’ לאדם וחווה מושיע (בראשית ג 15) הייתה קיימת רק דרך אחת לישועה: חסד על ידי האמונה (אל האפסים ב 8); “ מַתְּנָתוֹ שֶׁל אֱלֹהִים הִיא חַיֵּי עוֹלָם בַּמָּשִׁיחַ יֵשׁוּעַ אֲדוֹנֵנוּ. ” (אל הרומים ו 23). וכך, מגילגמש העתיק אשר פעל בגבורה בחיפוש שווא של חיי נצח ועד שחקניות מודרניות המאמינות בגלגול נשמות, בני האדם ניסו את כל הדרכים השונות לישועה, אך אף אחת מהן לא נשאה פרי. לכן עליהם לדעת על ישוע, ועל מה שהוא השיג עבורם על מזבח הצלב.

`הישועה ניתנת בחינם במובן שאין דבר שנוכל לעשות על מנת להרוויח אותה. מעשינו לעולם לא  יהיו טובים מספיק בשביל להצדיק אותנו. עם זאת, היא עלולה גם לעלות לנו בכל. מה הכוונה בכך? קרא, למשל, את מתי י 39, לוקס ט 23, י"ד 26, אל הפיליפים ג 8.`