---
title:  '"תְנַחֲמֵנִי" (ישעיה י"ב 1-6)'
date:  28/01/2021
---

ישעיה י"ב הוא מזמור (שיר) הלל קצר לה' על נחמתו החזקה ומלאת הרחמים. המזמור, שנאמר בפי אדם מהשארית המשוקמת, משווה את הגאולה המובטחת לזאת שקיבלו העברים ביציאת מצרים (קרא גם: ישעיה י"א 16); הוא כמו השיר ששרו משה ובני ישראל כאשר הם ניצלו מצבאות פרעה בים סוף (קרא גם: שמות ט"ו).

`השווה בין המזמור בישעיה י"ב לבין שירת משה ושירת השה בהתגלות ט"ו 2-4. מדוע שני השירים מהללים את ה'? מהי הסיבה המוזכרת?`

ישעיה י"ב 2 מרמז על זהות המושיע העתידי כישוע. כתוב בפסוק כי ה’ הוא "אֵל יְשׁוּעָתִי" וגם "וַיְהִי־לִי לִישׁוּעָה". השם ישוע משמעו "ה' הוא ישועה" (השווה עם מתי א 21).

`מהי חשיבות הרעיון, המוכל בשמו של ישוע, שה' הוא ישועה?`

לא רק שה'  מושיע (ישעיה י"ב 2), כי אם הוא גם בעצמו הישועה. נוכחות קדוש ישראל בקרבנו (ישעיה י"ב 6) מהווה הכל עבורנו. ה' עימנו! לא רק שישוע ביצע ניסים ונפלאות; הוא "נִהְיָה בָּשָׂר וְשָׁכַן בְּתוֹכֵנו" (יוחנן א 14). לא רק שהוא נשא את חטאינו על הצלב, כי אם הוא נהיה חוטא עבורנו (2 קורינתים ה 21). לא רק שהוא עושה שלום, אלא שהוא עצמו שלומנו (אל האפסים ב 14).

לא פלא ש " שֹׁרֶשׁ יִשַׁי... עֹמֵד לְנֵס עַמִּים " (ישעיה י"א 10). כאשר הוא מורם על הצלב, הוא מושך אליו את כל העמים! (יוחנן י"ב 32,33) רק שארית תשוב אל " אֵל גִּבּוֹר " (ישעיה י 21), אשר הוא בעצם הילד שנולד עבורנו- "שַׂר־שָׁלוֹם"! (ישעיה ט 5)

`חשוב עוד על הרעיון שישוע הוא ישועתנו. קרא את אל הרומים ג 24. מוזכר שם כי הגאולה היא בישוע; הגאולה היא דבר אשר התקיים דרכו, ורק דרך החסד והרחמים הגדולים של ה' אנחנו יכולים לקחת חלק נצחי בגאולה זו גם כן. במילים אחרות, הגאולה שקיימת בישוע יכולה להפוך גם לשלנו דרך אמונה, אך לא דרך מעשים, שכן אין מעשים טובים מספיק שיוכלו לגאול אותנו. רק המעשים שביצע ישוע, אותם הוא מייחס לנו לפי אמונתנו, יכולים להביא לידי הגאולה שלנו. כיצד אמת זו מביאה לך תקווה וביטחון בישועה, במיוחד כאשר אתה מרגיש מוכרע על ידי תחושת חוסר ערך-עצמי?`