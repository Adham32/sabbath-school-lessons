---
title:  פנייה עולמית (ישעיה ס 1,2)
date:  16/03/2021
---

`על מה מדובר בישעיה ס 1,2? מהו העיקרון הבא לידי ביטוי בקטע זה אשר מתגלה בעצם לאורך כל כתבי הקודש? מהי התקווה שהוא מציע לנו?`

בישעיה ס' 1,2 מוצגת לפנינו תמונה של גאולת עם ה’ לאחר הגלות, והיא מבוטאת בלשון ציורית של ה’ הבורא את האור מתוך החושך ומצביעה על ההתגשמות האולטימטיבית של הישועה במשיח.

`בישעיה ס' 3, לאורו של מי מגיעים הגוים והמלכים?`

הדמות המדוברת כתובה בלשון נקבה (קרא גם: ישעיה ס': 1,2), וזאת חייבת להיות "ציון", בה עוסק סוף הפרק הקודם (ישעיה נ"ט 20). אז, אנשי העולם המכוסים בחושך יגיעו לציון. הם יימשכו לעבר אור תהילת ה’ אשר יזרח מעליה (ישעיה ס': 2). “ ציון נקראת להיכנס לאורה, ולצפות ולהגיב לאומות בעוד הן נאספות יחד לכיוון אותו האור. ”-  ג’יי אלק מוטייר, The Prophecy of Isaiah: An Introduction and Commentary, p. 494.

שים לב שלמרות שציון הינה ירושלים, הדגש מושם על האנשים ולא על מיקומה הפיזי של העיר.

המשך הפרק מפתח את הנושא המוצג בפסוקים 1-3: אנשי העולם נמשכים לירושלים, המבורכת בשל נוכחותו המופלאה של ה’.

`כיצד ניתן להשוות את נבואה זו להבטחת הברית עם אברהם? בראשית י"ב 2,3. האם אין הם מתייחסים לאותו הדבר?`

לה’ היה יעד אוניברסלי בשעה שבחר את אברהם וזרעו בו יתברכו כל משפחות הארץ (בראשית י"ב 3, בראשית י"ח 18, בראשית כ"ב 18). מכך אנו למדים כי הברית של ה’ עם אברהם יועדה להיות בסופו של דבר ברית עם האנושות כולה, דרך אברהם. הוא וצאצאיו יהיו ערוץ דרכו יתגלה ה’ לעולם.

ישעיה חפץ להשיב את בני עמו לייעודם העתיק והעולמי. כנציגי האל האמיתי, הם נשאו אחריות לא רק כלפי עצמם, כי אם בעבור העולם כולו. עליהם לקבל בברכה נכרים המשתוקקים להכיר את ה’ (קרא גם את: ישעיה נ"ו 3-8), שכן מקדשו ” בֵּית־תְּפִלָּה יִקָּרֵא לְכָל־הָעַמִּים ” (ישעיה נ"ו 7).

`בהקשר בו כתוב הקטע, כיצד אתה מבין את תפקידה של הקהילה האדוונטיסטית שומרת-שבת, ובאופן ספציפי יותר, את תפקידך בקרב הקהילה?`