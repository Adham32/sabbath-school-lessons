---
title:  זהותה של הקרן הקטנה
date:  09/06/2020
---

במשך מאות שנים, הרפורמטורים הפרוטסטנטים זיהו את הכוח העומד מאחורי הקרן הקטנה בדניאל ז' ו-ח' עם הכנסייה הקתולית. מדוע?

`קראו דניאל ז' 1-25 ו-ח' 1-13. מהן תכונותיה המשותפות של הקרן הקטנה בשני פרקים אלו? כיצד עלינו להבין על מי הן מצביעות?`

בין הקרן הקטנה המופיעה בדניאל ז' לזו המופיעה בפרק ח' של אותו ספר ישנן שבע תכונות משותפות: (א) שתיהן מתוארות כקרן; (ב) שתיהן מעצמות הרודפות את המאמינים (דניאל ז' 21,25; ח' 10,20,24); (ג) שתיהן אשמות ביהירות ובחילול הקודש (דניאל ז' 8,20,25; ח' 10,11,25); (ד) שתיהן יוצאות כנגד עמו של אלוהים (דניאל ז' 25; ח' 24); (ה) חלק מפעילותן של שתיהן מותווה במונחים של זמן נבואי (דניאל ז' 25; ח' 13,14); (ו) תקופת פעילותן של שתיהן משתרעת עד זמן הקץ (דניאל ז' 25,26; ח' 17,19); (ז) סופן של שתיהן יהיה על-טבעי (דניאל ז' 11,26; ח' 25).

על פי ההיסטוריה, הממלכה הראשונה הייתה בבל (דניאל ב' 38), השנייה הייתה מדי-פרס (דניאל ח' 20) והשלישית הייתה יוון (דניאל ח' 21). וגם על פי ההיסטוריה, הממלכה שבאה אחריהן הייתה, באופן חד-משמעי, רומא.

בדניאל ב', שוקיו של הצלם, המסמלים את רומא, עשויים ברזל; ואולם, הברזל ממשיך גם בכפות רגליו של הצלם, העשויות חלקן ברזל וחלקן חרס. במילים אחרות, ממלכת רומא תימשך עד קצה הצלם - עד אחרית הימים. הקרן הקטנה בדניאל ז' יוצאת מתוך החיה הרביעית, אך היא גם נשארת חלק ממנה.

איזו מעצמה יצאה מתוך רומא שהשפעתה הפוליטית-דתית המשיכה לפחות למשך 1.260 שנה (דניאל ז' 25)? רק מעצמה אחת תואמת את תכונות נבואיות אלו על פי ההיסטוריה: האפיפיורות. מקורו של מוסד זה היה בעשרת השבטים הברברים שכבשו את אירופה (עשר הקרניים), שהאפיפיורות הסירה שלושה מתוכם (דניאל ז' 24). המוסד האפיפיורי היה "שׁוֹנֶה מִקּוֹדְמָיו" (דניאל ז' 24), דבר שהצביע על ייחודו לעומת השבטים האחרים. האפיפיורות דיברה "ביהירות כנגד האל העליון" (דניאל ז' 25) "וְעַד שַׂר הַצָּבָא הִגְדִּיל" (דניאל ח' 11), על ידי כך שהיא גזלה את תפקידו של המשיח כמתווך בין אלוהים לבני האדם וייחסה תפקיד זה לאפיפיור.

האפיפיורות הגשימה גם כן את הנבואה על רדיפת "קודשי האל העליון" (דניאל ז' 25) ועל הפלתם ארצה של חלק "מִן הַצָּבָא וּמִן הַכּוֹכָבִים" (דניאל ח' 10) במהלך הקונטרה-רפורמציה, כשפרוטסטנטים רבים נטבחו על ידי המוסד הקתולי. האפיפיורות ניסתה "לְשַׁנּוֹת מוֹעֲדִים וּמִשְׁפָּט" (דניאל ז' 25) בכך שהיא ביטלה את הדיבר השני והחליפה את יום השבת ביום ראשון.

`בדניאל ב', ז' ו-ח', אחרי יוון עולה ממלכה אשר קיומה ממשיך עד זמן הסוף. איזו מעצמה יכולה זו להיות למעט רומא, הנמצאת כעת בשלב האפיפיורי שלה? למרות חוסר התקינות הפוליטית באמירה זו, מדוע זהו מסר חיוני של שלושת המלאכים, ורכיב חשוב של האמת העכשווית?`