---
title:  מילים ומשמעותן
date:  11/05/2020
---

בכל שפה ישנן מילים אשר משמעותן כה עמוקה ועשירה, שקשה למצוא להן מילים מקבילות בשפה אחרת. כדי לתרגם אותן, עלינו לחקור קודם את כל שימושיהן במקרא ולהבין את קשת משמעויותיהן.

`קראו מלכים א' ג' 6, תהלים נ"ז 4, ס"ו 20, קמ"ג 8 ומיכה ז' 20. כיצד מביע אלוהים חסד ורחמים כלפי ברואיו?`

המונח המקראי "חסד" הוא אחד מונחים העשירים והעמוקים ביותר של התנ"ך. מילה זו מתארת את אהבתו של אלוהים, את טובו, את רחמיו ואת יחסו המיוחד לעמו, יחס המבוסס על הברית שהוא כרת עימו. בקטעים לעיל, אנו קוראים שאלוהים עשה עם עבדו דוד "חֶסֶד גָּדוֹל" (מלכים א' ג' 6), שהוא ישלח משמיים "חַסְדּוֹ וַאֲמִתּוֹ" (תהלים נ"ז 4), ובקשר לעם ישראל - שהוא ייתן "אֱמֶת לְיַעֲקֹב [ו]חֶסֶד לְאַבְרָהָם" (מיכה ז' 20). ספרים שלמים נכתבו על המילה "חסד", בניסיון להבין את עומק אהבתו ורחמיו של אלוהים כלפינו.

`קראו במדבר ו' 24-26, איוב ג' 26, תהלים כ"ט 11, ישעיהו ט' 6 ו-ל"ב 17. מה משמעות המילה "שלום" בקטעים מקראיים אלו?`

המילה "שלום" מתורגמת לרוב כמצב של חוסר מלחמה. אבל משמעות מילה זו עמוקה ורחבה יותר מהגדרה מצומצמת זו. ניתן לתרגם אותה, למשל, כ"שלמות" או "שלווה". ברכותיו וחסדו של אלוהים שומרים עלינו במצב של שלום, שהוא מתנה אלוהית (במדבר ו' 24-26).

בניגוד לכך, חוויתו הקשה של איוב הובילה למצב שבו הוא הרגיש שאין לו שלווה ושקט בלב, כי היה חסר לו השלום. בעולם קדחתני כמו שלנו, קבלת השבת במילים "שבת שלום" הינה ברכה גדולה, מאחר והיחסים שלנו עם אלוהים מעניקים לנו את השלווה והשלמות שליבנו נכמר אליהם.

`תהיה אשר תהיה השפה שבה אנו קוראים את הכתובים (אפילו מבלי לדעת את כל קשת המשמעויות של המילים בשפה המקורית), כיצד אנו יכולים לחוות את ממשותן של אותן מילים בחיינו?`