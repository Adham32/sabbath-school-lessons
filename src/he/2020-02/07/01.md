---
title:  שפה טקסט והקשר
date:  09/05/2020
---

### קראו את הפסוקים הבאים לקראת שיעור השבת השבועי
דברים ל"ב 46,47; מלכים א' ג' 6; במדבר ו' 24-26; בראשית א' 26,27; ב' 15-23; ט"ו 1-5.

> <p>פסוק לשינון</p>
> "לָקֹחַ אֵת סֵפֶר הַתּוֹרָה הַזֶּה, וְשַׂמְתֶּם אֹתוֹ מִצַּד אֲרוֹן בְּרִית-יְהוָה אֱלֹהֵיכֶם; וְהָיָה-שָׁם בְּךָ, לְעֵד" (דברים ל"א 26).

בעולם ישנם מיליארדי בני אדם המדברים יותר מ-6,000 שפות. הכתובים תורגמו בשלמותם ליותר מ-600 שפות, והברית החדשה או חלקים ממנה תורגמו כבר ליותר מ-2,500 שפות. מדובר, ללא ספק, בלא מעט שפות. יחד עם זאת, אלו פחות מחצי השפות המוכרות בעולם.

משוער שעבור מיליארד וחצי בני אם לערך לא תורגמו לשפת אימם אפילו חלקים קטנים מכתבי הקודש. עם זאת, למרות שעדיין יש לנו הרבה עבודה לעשות, צריך להודות שהחברות לכתבי הקודש עשו מאמצים אדירים כדי שלמיליארדי בני אדם תהיה גישה לכתובים.

ואיזו ברכה גדולה היא להימנות בין אלו שיש להם גישה למקרא בשפתם! לעיתים אנו לוקחים את העובדה הזאת כמובנת מאליה, ושוכחים לא רק שלכל כך הרבה אנשים בעולם אין גישה לכתובים, אלא גם שבימי הביניים נעשו מאמצים רבים על ידי הכנסייה הקתולית במשך מאות שנים למנוע מהמוני העם גישה לכתבי הקודש בשפה שהם יכלו להבין אותה. הודות לתנועה הפרוטסטנטית ולהמצאת הדפוס, זה כבר לא המצב היום. אך לא מספיק שתהיה לנו גישה לכתובים - חשוב גם לפרש אותם נכון. ובכן, אם יש לנו את הכתובים בשלמותם, עלינו ללמוד כיצד לחקור אותם בעזרת רוח הקודש ונגלה את האמיתות הטמונות בהם.

_*לימדו את השיעור השבועי לקראת שבת ה-16 מאי_