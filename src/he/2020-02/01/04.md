---
title:  הכתובים כספר נבואי
date:  31/03/2020
---

הכתובים הם ספר ייחודי בין כל ספרי הדת המוכרים, מאחר ו-30% בערך מתוכנו הם נבואות. הקשר הישיר בין נבואות להתגשמותן הינה נקודה מרכזית בהשקפת העולם המקראית, שכן האלוהים הפועל בהיסטוריה מכיר גם כן את עתידה של האנושות ומגלה אותו לנביאיו (עמוס ג' 7). הכתובים אינם רק דברי אלוהים חיים - הם גם דבריו הנבואיים.

אילו פרטים חשובים על ביאתו של המשיח ניתן ללמוד מהפסוקים הבאים?

`בראשית מ"ט 8-12`

`תהלים כ"ב 12-18`

`ישעיהו נ"ג 3-7`

`דניאל ט' 2-27`

`מיכה ה' 1`

`מלאכי ג' 1`

`זכריה ט' 9`

בתנ"ך ישנן לפחות 65 נבואות המצביעות באופן ישיר על ביאתו של המשיח. למעשה, מספר זה גדול עוד יותר אם אנו לוקחים בחשבון גם את הטיפולוגיה - לדוגמה האופן שבו הקרבת הקורבנות בבית המקדש הצביעה על קורבנו העתידי של ישוע המשיח.

אותן נבואות מעניקות לנו פרטים מאוד ספציפיים לגבי אופי המשיח ופועלו העתידי - שהוא יבוא משבט יהודה (בראשית מ"ט 10), שייוולד בבית לחם (מיכה ה' 1), שיידחה ויסבול, אך לא יפתח את פיו כדי להתגונן (ישעיהו נ"ג 3-7), שידיו ורגליו ינוקבו או שבגדיו יחולקו בין אלה שיפגעו בו (תהלים כ"ב 12-18).

העובדה שנבואות תנ"כיות אלו התגשמו באופן כה מדויק בחייו, מותו ותחייתו של ישוע מעידה על מקורן האלוהי. עובדה זו מוכיחה גם כן שישוע באמת היה מי שטען להיות - המשיח ישראל. ישוע התבסס על דברי הנביאים כאשר הוא צפה את מותו ותחייתו כמשיח (לוקס ט' 21,22; מתי י"ז 22,23), את חורבן ירושלים (מתי כ"ד 1,2) או את ביאתו השנייה (יוחנן י"ד 1-3). ובכן, ישנן בתנ"ך נבואות ברורות לגבי התגלמותו בבשר, מותו ותחייתו של המשיח, והתגשמותן של נבואות אלו מוכיחה שאנו יכולים לסמוך על הכתובים.

`מהן הסיבות שבגללן אתם מאמינים שישוע הוא המשיח שהקריב את חייו עבורנו? שתפו את אותן סיבות עם הכיתה בשבת. מדוע לדעתכם ההוכחות כה משכנעות?`