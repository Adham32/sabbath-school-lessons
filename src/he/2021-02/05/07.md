---
title:  נקודות למחשבה
date:  30/04/2021
---

קראו אלם וויט, "אברהם בכנען," עמ' 99-109 ו"מבחן האמונה," עמ' 110-117 באבות האומה ונביאי ישראל.

"המבחן שאברהם נדרש לעמוד בו לא היה קל, והקורבן שנדרש ממנו לא היה קטן…. הוא לא היסס

לציית לקריאת ה'. לא התעוררו בו שום היסוסים בנוגע לארץ המובטחת…. ה' אלוהים דיבר, ועבדו חייב

לציית; מבחינתו, המקום המאושר ביותר עלי אדמות הוא המקום שה' ייעד למענו." - אלן וויט, אבות האומה ונביאי ישראל, עמ' 126.

כאשר אברם נכנס לכנען, ה' התגלה אליו והבהיר לו שיהיה עליו לשהות באופן ארעי בארץ אשר תינתן לצאצאיו (בראשית יב', 7). אלוהים חזר על ההבטחה הזו פעמים רבות (ראו בראשית יג', 14, 15, 17; בראשית טו', 13, 16, 18; בראשית יז', 8; בראשית כח', 13, 15; בראשית לה', 12). ארבע מאות שנה לאחר מכן, בהתגשמות ההבטחה (בראשית טו', 13, 16), ה' הכריז למשה שהוא יוציא את בני ישראל ממצרים לארץ זבת חלב ודבש (שמות ג', 8, שמות ו', 8). אלוהים חזר על ההבטחה באזני יהושע (יהושע א', 3), ובימי דוד המלך הבטחה זו התגשמה, אם כי עדיין לא במלואה (בראשית טו', 18-21; שמואל ב ח', 1-14; מלכים א, ד', 21, דברי הימים א יט', 1-19).

קראו כעת אל העברים יא', 9, 10, 13-16. הפסוקים הללו מבהירים שאברהם ואבות האומה הנאמנים ראו בכנען סמל, או צל, של הבית המיושב האולטימטיבי של עם אלוהים הנגאל. במצב החטא, בית קבוע לא אפשרי. החיים עוברים, כ"אֵד... הַנִּרְאֶה לְרֶגַע וְאַחַר כָּךְ נֶעְלָם" (יעקב ד', 14). הביטחון בחיים בעולם הבא עם המשיח שומרים עלינו איתנים בעולם המשתנה והמתבלה הזה.

**שאלות לדיון**

`כיצד משפיעה הבטחת אלוהים לארץ חדשה בחוויתינו האישית כמאמינים? (השוו עם מתי ה', 5; שניה לקורינתים ד', 17, 18; התגלות כא', 9, 10; התגלות כב', 17.)`

`"גדולה אמיתית היא תוצר ההיענות לציווי אלוהים ושיתוף פעולה עם מטרתו האלוהית." —SDA Bible Commentary, vol. 1, p. 293. דונו על המשמעות של הציטוט הזה.`

**סיכום**: הבטחות! כמה יקרות הן למאמין! האם הם יתגשמו? האמונה עונה, אכן.