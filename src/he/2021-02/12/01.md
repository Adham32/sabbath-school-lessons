---
title:  אמונת הברית
date:  12/06/2021
---

### קראו את הפסוקים הבאים לקראת שיעור שבת השבועי
אל הגלטים ו', 14; אל הרומים ו', 23; ראשונה ליוחנן ה', 11, 13; אל הרומים ד', 1-7; ויקרא ז', 18; ויקרא יז', 1-4; אל הרומים ה', 1.

> <p>פסוק לשינון</p>
> "דָּבָר בָּרוּר הוּא שֶׁאִישׁ לֹא יֻצְדַּק לִפְנֵי אֱלֹהִים עַל־יְדֵי הַתּוֹרָה, שֶׁכֵּן צַדִּיק בֶּאֱמוּנָתוֹ יִחְיֶה" אל הגלטים ג', 11

כשבע מאות שנה לפני המשיח, הומרוס כתב את האודסיה, הסיפור של אודיסאוס הלוחם הדגול אשר - לאחר שבזז את העיר טרויה במלחמת טרויה - התחיל מסע של עשר שנים כדי לחזור לביתו שבאיתקה. המסע לקח זמן רב מאחר והוא היה צריך להתמודד עם אוניות טרופות, מרדות, סערות, מפלצות, ועוד מכשולים אשר עיכבו אותו מלהגיע אל מטרתו. לבסוף, לאחר שהאלים החליטו שאודיסאוס סבל מספיק, הם הסכימו לתת ללוחם העייף לחזור לביתו ולמשפחתו. הם הסכימו שניסיונותיו הספיקו לכפר על הטעויות שלו.

במובן מסויים, אנו כמו אודיסאוס, במסע ארוך הביתה. אך ההבדל המכריע הוא שבניגוד לאודיסאוס, לעולם לא נצליח "לסבול מספיק" כדי להרוויח את דרכנו חזרה הביתה. המרחק בין השמיים לארץ גדול מדי כדי שנוכל לכפר על הטעויות שלנו. אם אנו מגיעים הביתה, זה רק בזכות חסדי האל.

הצצה לשיעור השבוע: מדוע הישועה חייבת להיות מתנה? מדוע רק מישהו השווה לאלוהים יכול לפדות את נפשנו? מה עושה את אברהם למייצג כל כך טוב של האמונה? מה המשמעות שצדקת אלוהים ניתנת לנו או נחשבת לנו? כיצד נוכל לקחת את ההבטחות ואת התקווה הנמצאות בצלב באופן אישי?

למדו את השיעור השבועי לקראת שבת ה-19 ביוני.