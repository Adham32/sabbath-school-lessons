---
title:  הדברים הטובים יותר
date:  09/02/2022
---

לאחר האזהרה העוצמתית והכנה באל העברים ו’: 4-8, שאול מבטא ביטחון כי הקוראים לא התרחקו מן הבן ולא עתידים לעשות כן. הוא מאמין כי קהל קוראיו יקבל את האזהרה וירבה בפירות טובים. הם כמו ה"אדמה", אשר ה’ עובד אותה ומוציא את הפירות אליהם הוא מצפה. אותם אנשים יקבלו ברכה מה’ (עברים ו’: 7), היא "ישועה" (עברים ו’: 9).

`קרא אל העברים ו’: 9-12. ציין את הדברים הטובים שהקוראים עשו וממשיכים לעשות והסבר את משמעותם.`

מאמינים מראים את אהבתם ל"שם" ה’, כלומר לה’ עצמו, דרך שירותם לקדושים. אלו לא היו פעולות בודדות בעבר, אלא פעולות הנשמכות גם בהווה. פעולות חד פעמיות אינן חושפות את אופיו האמיתי של אדם. פעולות מלאות אהבה כלפי בני אדם אחרים מהוות ראייה רבת משקל לאהבה כלפי ה’, לא פעולות חד פעמיות ו"דתיות" לכאורה. במיוחד כלפי אנשים מעוטי יכולת (מתי י’: 42, כ"ה: 31-46). לכן, שאול מטיף למאמינים שלא לשכוח לעשות את הטוב (עברים י"ג: 2,16).

הבט באל העברים ו’: 12. הפסוק מזהיר אותם שמא יהפכו  ל"נרפים", תכונה המאפיינת אנשים אשר נכשלים להתבגר ונמצאים בסכנה של עזיבת הדרך הנכונה (עברים ה’: 11, ו’: 12). תקווה אינה מוחזקת חיה על ידי אימון אינטלקטואלי של האמונה, אלא על ידי אמונה אשר באה לידי ביטוי במעשי אהבה (רומים י"ג: 8-10).

שאול חפץ כי הקוראים יחקו את אלה אשר דרך אמונם וסבלנותם ראויים לרשת את ההבטחות. הוא כבר הציג את דור המדבר כדוגמה שלילית של אלה, אשר עקב חוסר אמונתם והתמדתם, נכשלו לרשת את ההבטחות. לאחר מכן הוא מציג את אברהם (עברים ו’: 13-15) כדוגמה לאחד אשר ירש דרך "אמונה וסבלנות" את ההבטחות. רשימת הדוגמאות החיוביות מלאה באנשי אמונה באל העברים י"א, והיא מגיעה לשיאה בישוע בפרק י"ב כדוגמה הטובה ביותר לאמונה ולסבלנות (עברים י"ב: 1-4). בהתגלות י"ד: 12, אמונה, סבלנות ושמירת מצוות מהוות תכונות אופי של הקדושים באחרית הימים.

`לפעמים אנו נדרשים להוכיח אנשים שאנו אוהבים. מה נוכל ללמוד מהשליח אודות הדרך להזהיר ולעודד אחרים?`