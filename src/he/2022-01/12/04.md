---
title:  " מַרְעִישׁ אֶת־הַשָּׁמַיִם וְאֶת־הָאָרֶץ "
date:  15/03/2022
---

לאחר תיאור העצרת החגיגית בשמיים, שאול מזהיר את הקוראים שעליהם לשים לב לקול ה' מכיוון שה' עתיד להרעיש " עוֹד אַחַת… לֹא אֶת־הָאָרֶץ בִּלְבַד, אֶלָּא גַּם אֶת־הַשָּׁמַיִם ” (עברים י"ב: 26). שאול אומר שלמרותשישוע הומלך בשמיים, ישועתנו עוד לא הושלמה. עלינו לשים לב מכיוון שאירוע חשוב עומד בפתח.

`השווה את חגי ב': 6-9,20-22; תהלים צ"ו: 9,10; תהלים צ"ט:1 ואל העברים י"ב: 26,27. מהי מטרתו של ה' בהרעשת השמיים והארץ? מהי משמעות הדבר?`

בתנ"ך, הרעשת הארץ היוותה ביטוי נפוץ לנוכחות ה', המופיע לגאולת עמו. כאשר דבורה וברק לחמו נגד סיסרא, ה' לחם מן השמיים בעדם (שופטים ה': 20). אנו מוצאים את אותה התמונה ברחבי התנ"ך, בה ה' מופיע על מנת להושיע את העשוקים (תהלים ס"ח: 7,8; תהלים ס': 2; תהלים ע"ז: 17,18). לכן, הרעשה נהייתה אות למשפט ה' בעת שהוא מבטא את סמכותו על אומות העולם. הנביאים חזו כי הדבר יקרה ביום האדון (ישעיה י"ג: 13, ישעיה כ"ד: 18-23).

עבור העברים, הרעשת השמיים והארץ מתייחסת להשמדת אויבי ה'. זה הדבר שה' הבטיח בהמלכתו של ישוע ה' אמר לו: “ שֵׁב לִימִינִי עַד אָשִׁית אֹיְבֶיךָ הֲדֹם לְרַגְלֶיךָ ” (עברים א': 13). כלומר, ישוע הביס את האויב (עברים ב': 14-16) והועלה לשלטון (עברים א': 5-14), אך האויבים עדיין לא הושמדו (עברים י': 11-14, 1 לקורינתים ט"ו: 23-25).

אולם ה' ישמיד את האויבים הללו בעתיד, כאשר ה' ירעיש את השמיים ואת הארץ. לכן, משמעות הרעשת השמיים והארץ,  היא השמדת הכוחות הארציים הרודפים את אנשי ה' ואף יותר חשוב, השמדת הכוחות השמימיים (השטן ומלאכיו) העומדים מאחורי הכוחות הארציים ושולטים בהם.

`מדוע ההבטחה כי יום אחד יעשה צדק, והרוע הרווח בעולמנו יום אחד יושמד, ממלאת אותנו בתקווה, במיוחד את אלה אשר סבלו ישירות בידי הרוע?`