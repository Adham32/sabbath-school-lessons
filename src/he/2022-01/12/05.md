---
title:  “ מַלְכוּת אֲשֶׁר לֹא תִּמּוֹט ”
date:  16/03/2022
---

ה' הכריז כי הוא "ירעיש" את השמיים ואת הארץ, כלומר שהוא ישמיד אומות אויבות. אולם, ישנם דברים אשר לא ימוטו, אשר לא יושמדו.

`השווה את תהלים ט"ו:5, ט"ו:8, כ"א: 7, ס"ב: 2, קי"ב: 6 ועברים י"ב: 27. אילו דברים לעולם לא ימוטו?`

תרגומים מודרניים רבים לאל העברים י"ב: 27 מציעים כי הרעשת השמיים והארץ כוונתה שהשניים יושמדו כליל. עם זאת, הכתובים מציינים בבירור כי ה' יצור שמיים חדשים וארץ חדשה (ישעיה ס"ה: 17, התגלות כ"א: 1-4), ויקים אותנו לתחייה בגוף חדש (1 לתסלוניקים ד': 13-17, פיליפים ג': 20) על אדמה זו. לכן, ההרעשה מרמזת על טיהור וחידוש הבריאה, לא השמדתה כליל. מה שנמצא כאן יברא מחדש, וזה יהיה המקום בו יחיו הגאולים.

אך ישנם דברים אשר לא ימוטו. אחד מהם הוא הצדיקים. הם לא ימוטו מכיוון שהם בוטחים בה'. הבורא מחזק אותם ומבטיח את הישרדותם.

שים לב כי באיגרת אל העברים,  קביעות ויציבות הן תכונות המאופיינות עם ישוע. אל העברים א': 10-12 אומר כך על ישוע: “ "אַתָּה אֲדֹנָי לְפָנִים הָאָרֶץ יָסַדְתָּ, וּמַעֲשֵׂה יָדֶיךָ שָׁמַיִם; הֵמָּה  יֹאבֵדוּ וְאַתָּה תַּעֲמֹד וְכֻלָּם כַּבֶּגֶד  יִבְלוּ; כַּלְּבוּשׁ תַּחֲלִיפֵם  וְיַחֲלֹפוּ, וְאַתָּה הוּא וּשְׁנוֹתֶיךָ לֹא  יִתָּמוּ." ”. באיגרת גם נכתב כי כהונתו של ישוע עומדת לעד (עברים ז': 3,24), כפי שגם ירושת הגאולים (עברים י': 34). במשפט הסופי, אלה הם העומדים בישוע אשר לא ימוטו (תהלים מ"ו: 5).

אל העברים י"ב: 28 כותב גם שנקבל " מַלְכוּת אֲשֶׁר לֹא תִּמּוֹט ”. זוהי התייחסות לדניאל ז': 18, שם כתוב כי הקדושים " יִירְשׁוּ אֶת הַמַּלְכוּת עַד עוֹלָם ”. זוהי המלכות " אֲשֶׁר לְעוֹלָם לֹא תִּשָּׁחֵת ” המוזכרת בדניאל ב': 44. מלכות זו שייכת לבן, אך הוא יחלוק אותה עימנו. בהתגלות כ': 4 נכתב כי נשפוט יחד עימו את הכוחות הרעים שרדפו אותנו (1 לקורינתים ו': 3).

`כמה טוב מצבך כרגע, בניסיונך לא לימוט? אם לא כל כך טוב, אילו החלטות תוכל לקבל על מנת לקבל עזרה בתחום חשוב זה? (ראה גם אפסים ד': 14)`