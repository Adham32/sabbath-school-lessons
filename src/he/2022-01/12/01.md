---
title:  'קבלת "מַלְכוּת אֲשֶׁר לֹא תִּמּוֹט"'
date:  12/03/2022
---

### קראו את הפסוקים הבאים לקראת שיעור השבת השבועי
עברים י"ב: 18-29; שמות ל"ב: 32; דניאל ז’: 9,10,13-22; חגי ב’: 6-9,20-22; תהלים ט"ו: 5; תהלים ט"ז: 8; עברים י"ג: 15,16.

> <p>פסוק לשינון</p>
> " וְכֵיוָן שֶׁאָנוּ מְקַבְּלִים מַלְכוּת אֲשֶׁר לֹא תִּמּוֹט, נִהְיֶה נָא מַכִּירֵי טוֹבָה וּבְהַכָּרָה זֹאת נַעֲבֹד אֶת אֱלֹהִים כִּרְצוֹנוֹ, בַּחֲסִידוּת וּבְיִרְאָה “ (עברים י”ב: 28).

אל העברים י"ב: 18-29, הקטע בו נעסוק השבוע, הוא שיאה של האיגרת, והוא מסכם את הרעיון המרכזי על ידי חזרה על הרעיון בו היא גם התחילה: ה' דיבר אלינו ביד הבן, ועלינו לשאת אליו את מבטינו ביתר תשומת לב (עברים א': 1; עברים י"ב: 25). תיאורו של ישוע באל העברים י"ב: 22-24 מתמצת את הצהרות האיגרת אודותיו: ישוע הוא מתווך של ברית חדשה, ודמו מספק ישועה למאמינים. שירות הכהונה והמלוכה שלו בעדנו הוא סיבה לחגיגה לצבאות השמיים. ולבסוף, עברים י"ב: 25-29 מבטא את שיא התוכחה: משפטו של ה' מתקרב. הוא יביא הרס לאויבי ה', אך הצדקה ומלכות לאנשיו (עברים י"ב: 28,29).

הסוף מאשש את חשיבות הישגיו של ישוע על הצלב ומדריך את המאמינים להגשמת ניצחונו של ישוע. שאול משתמש בדימויים מדניאל ז' על מנת להזכיר לקוראים כי ישוע קיבל מלכות מה', השופט (דניאל ז': 9-14), והוא הולך לחלוק את מלכותו עם המאמינים, " קְדוֹשֵׁי עֶלְיוֹנִים", אשר יחזיקו בה לעולמי עולמים (דניאל ז': 18).

_*לימדו את השיעור השבועי לקראת שבת ה-19 במר_