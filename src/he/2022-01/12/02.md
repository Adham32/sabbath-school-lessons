---
title:  " אַתֶּם בָּאתֶם אֶל הַר צִיּוֹן "
date:  13/03/2022
---

`קרא אל העברים י"ב: 22-24. מה שאול מתאר כאן?`

האיגרת אל העברים מאשרת כי הגענו אל הר ציון, לקחת חלק בחגיגה גדולה. “ אַתֶּם בָּאתֶם אֶל הַר צִיּוֹן וְאֶל עִיר אֱלֹהִים חַיִּים, אֶל יְרוּשָׁלַיִם הַשְּׁמֵימִית וְאֶל רִבְבוֹת הַמַּלְאָכִים, אֶל עֲצֶרֶת ” (עברים י"ב: 22). הגענו דרך אמונה בדמות נציגנו, ישוע. בחגיגה זו אנו מוצאים רבבות מלאכים, את ה' עצמו ואת ישוע, מרכז העצרת. אנו באים כחלק מ" קְהִלַּת הַבְּכוֹרִים הַכְּתוּבִים בַּשָּׁמַיִם ” (עברים י"ב: 23). שמותינו כתובים בספרי השמיים, שם רשומים אלה המוכרזים כאנשי ה' (שמות ל"ב: 32, תהלים נ"ו: 8, דניאל י"ב: 1, מלאכי ג': 16, לוקס י': 20, התגלות י"ג: 8, התגלות י"ז: 8).

אנו "הבכורים" מכיוון שאנו חולקים את אותה הירושה של היורש החוקי, ישוע (עברים א': 6). לכן, איננו באים כאורחים אלא כאזרחים (השווה עם פיליפים ג': 20). אנחנו גם מתוארים כ" רוּחוֹת הַצַּדִּיקִים שֶׁנַּעֲשׂוּ מֻשְׁלָמִים ” (עברים י"ב: 23). זוהי צורת ביטוי בה מימד בטבענו האנושי מייצג את השלם. זו אנלוגיה לביטוי " אֲבִי הָרוּחוֹת ” באל העברים י"ב: 9, המתייחס לה' כאב כולנו, בני אדם בעלי טבע רוחני.

העצרת חוגגת את חניכת שלטון המלכות של ישוע, שירות הכהונה ואת חניכת הברית החדשה. באל העברים, הר ציון הוא המקום בו מתרחשים כל האירועים הללו. שלושת המזמורים באל העברים א': 5-14 מתארים את הכתרת הבן בהר ציון (תהלים ב': 6,7; תהלים ק"י: 1,2; תהלים ק"ב: 21-27).

הר ציון הוא גם כן המקום בו הבן מונה ל" כֹהֵן לְעוֹלָם ” (עברים ה': 6), ציטוט מתוך תהלים ק"י: 4. לפי תהלים ק"י, מינוי הבן ככוהן עליון מתרחש גם הוא בהר ציון (תהלים ק"י: 2).

לבסוף, האיגרת טוענת כי חניכת כהונתו של ישוע מציינת גם את חניכת הברית החדשה (עברים ז': 11-12). על כן, הר ציון הוא גם המקום בו נחתמה הברית החדשה. לכן אל העברים י"ב: 22-24 מתאר את העצרת החגיגית שהתרחשה בשמיים כאשר ישוע עלה השמיימה.

`באילו דרכים פרקטיות אנו יכולים לחגוג את מציאות שירות הכהונה של ישוע, ואת הברית החדשה, בחיינו ובשירותנו? כיצד חגיגת אמת זו מחזקת את אמונתנו?`