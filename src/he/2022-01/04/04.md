---
title:  בשר ודם כמונו
date:  18/01/2022
---

באיגרת אל העברים נכתב כי ישוע אימץ את טבענו האנושי כך שיוכל לייצג אותנו ולמות בעדנו (עברים ב’: 9, 14-16; עברים י’: 5-10). כאן טמון יסוד תוכנית הישועה ותקוותנו היחידה לחיי עולם.

`קרא  מתי ט"ז: 17, גלטים א’: 16, 1 לקורינתים ט"ו: 50 ואפסים ו’: 12. לאילו חוסרים בטבע האנושי מייחסים קטעים אלו את המונח "בשר ודם"?`

המונח "בשר ודם" מדגיש את נקודות התורפה של מצב האנושות, את חולשתו (אפסים ו’: 12), חוסר ההבנה (מתי ט"ז: 17, גלטים א’: 16), שעבודו למוות (1 לקורינתים ט"ו: 50). באיגרת כתוב כי ישוע נדמה לאחיו " בְּכָל דָּבָר ” (עברים ב’: 17). משמעות הביטוי היא שישוע הפך לאנושי באופן מוחלט. הוא לא רק ניראה או נידמה אנושי; הוא היה באמת ובתמים בן אנוש, אחד מאיתנו.

עם זאת, האיגרת גם אומרת שישוע היה שונה מאיתנו בהתייחס לחטא. ראשית כל, ישוע לא חטא (עברים ד’: 15). שנית, לישוע היה טבע אנושי " קָדוֹשׁ, תָּמִים, טָהוֹר, נִבְדָּל מֵחוֹטְאִים " (עברים ז’: 26). קיימות בנו נטיות רעות. שעבודנו לחטא מקורו עמוק בתוך הטבע שלנו. אנחנו " בָּשָׂר וָדָם וּמָכוּר לַחֵטְא ” (רומים ז’: 14; ראה גם רומים ז’: 15-20). גאווה ומניעים מלאי חטא אחרים מזהמים אף את פעולותינו הטובות. טבעו של ישוע, לעומת זאת, לא הוכתם בידי החטא. כך היה אמור להיות. אם ישוע היה  " בָּשָׂר וָדָם וּמָכוּר לַחֵטְא ”, כמונו, גם הוא היה נזדקק למושיע. במקום זאת, ישוע הגיע כמושיע והציע את עצמו כקורבן " בְלֹא מוּם ” לה’ בעבורנו (עברים ז’: 26-28, עברים ט’: 14).

לאחר מכן ישוע הרס את כוחו של השטן על ידי כך שמת כקורבן תמים עבור חטאינו, ועל ידי כך איפשר לנו סליחה והתפייסות עם ה’ (עברים ב’: 14-17).

ישוע גם שבר את כוח החטא בכך שהעניק לנו כוח לחיות חיים מלאי צדקה דרך הגשמתו את הבטחת הברית החדשה לכתוב את התורה על ליבנו (עברים ח’: 10). לכן, ישוע הביס את האויב ושיחרר אותנו לחופשי " כְּדֵי שֶׁנַּעֲבֹד אֶת אֱלֹהִים חַיִּים ” (עברים ט’: 14). באותו הזמן, השמדתו הסופית של השטן תגיע במשפט הסופי (התגלות כ’: 1-3,10).

`מאחר שיש ברשותנו את הבטחת הניצחון דרך ישוע, מדוע רבים מאיתנו עודם נאבקים עם החטא? במה אנחנו טועים, ויותר חשוב, כיצד נוכל להתחיל לחיות על פי הקריאה העליונה שיש לנו בישוע המשיח?`