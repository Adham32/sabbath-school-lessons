---
title:  דאגה לאנשי ה’
date:  20/03/2022
---

`קרא אל העברים י"ג: 1,2; רומים י"ב: 13; 1 לטימותיאוס ג’: 2; טיטוס א’: 8; 1 לפטרוס ד’: 9. מה היה תפקיד הכנסת האורחים בקהילות הראשונות?`

האמונה בישוע הייתה תנועה נודדת אשר הסתמכה פעמים רבות על הכנסת האורחים של מאמינים ולא מאמינים. ההוראה לא לשכוח להכניס אורחים כנראה לא התייחסה רק לכישלון לחשוב על להכניס מישהו הביתה, אלא על הזנחה מכוונת.

שאול לא חשב רק על הכנסת אורחים מאמינים. הוא מזכיר לקוראיו כי הנעמת זמנם של זרים התגלתה, למספר אנשים בעבר, כהנעמת זמנם של מלאכים (עברים י"ג: 2). הוא כנראה חשב על ביקורם של שלושת האנשים לאברהם ושרה (בראשית י"ח: 2-15). הצעת הכנסת אורחים מרמזת על שיתוף רכוש וסבל עם אחרים, מה שישוע עשה גם עבורנו (עברים ב’: 10-18).

אהבת אחים כלפי האסורים לא רק רמזה כי על מאמינים לזכור את האסורים בתפילותיהם, אלא גם לספק הקלה דרך תמיכה חומרית ורגשית. היה קיים סיכון להזנחה מכוונת של אסורים. אלו אשר סיפקו תמיכה חומרית ורגשית למורשעים על ידי החברה זיההו את עצמם יחד עימם. במובן מסוים הם הפכו ל"שותפים" עימם ולכן חשפו את עצמם לחרפה חברתית (עברים י’: 32-34).

תוכחתו של שאול משתמשת בדימויים ובשפה המעודדת את הקוראים ביחס לאסורים. ראשית, המחבר מעורר בזכרון הקוראים את תמיכתם לאחיהם הכלואים בעבר. הם נעשו "מלווים" או "שותפים" לאלה אשר סבלו " חֲרָפוֹת וְצָרוֹת לְעֵינֵי כֹּל ” (עברים י’: 33). שנית, המילה "מעונים" מהדהדת את הדוגמה של משה, אשר  " בָחַר לְהִתְעַנּוֹת עִם עַם אֱלֹהִים מִלְּהִתְעַנֵּג לְשָׁעָה בְּתַעֲנוּגֵי הַחֵטְא ” (עברים י"א: 25). ולבסוף, שאול מחדד את אידיאל אהבת האחים. הוא מזכיר לקוראים כי " גַּם אַתֶּם חַיִּים בַּגּוּף ” (עברים י"ג: 3). הם חולקים את אותו מצב אנושי ולכן עליהם להתייחס אחד לשני כפי שהם היו רוצים שיתייחסו אליהם, אם היו נמצאים באותן הנסיבות; כלומר, בכלא. לפיכך, על האנשים לספק תמיכה חומרית ורגשית לאסורים, ולהראות להם כי הם אינם עזובים.

`מה נוכל לעשות עוד עבור האסורים בכלא, יהיו הם חברי קהילה או לא?`