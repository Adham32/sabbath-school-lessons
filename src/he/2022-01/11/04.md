---
title:  'משה: אמונה בדברים שאינם נראים'
date:  08/03/2022
---

`קרא אל העברים י"א: 20-28. מה עשו אותם גיבורי האמונה? כיצד מעשיהם קשורים לתקווה ולדברים שאינם נראים?`

משה הוא הדוגמה העיקרית השנייה בפרק זה בנושא אמונה. חייו של משה מוצגים ומסוכמים בשני מעשי התנגדות למלך. הוריו החביאו אותו לאחר שנולד, מכיוון ש" לֹא  פָּחֲדוּ מִגְּזֵרַת הַמֶּלֶךְ ” (עברים י"א: 23), ומשה עזב את מצרים, שכן " לֹא פָּחַד מִזַּעַם הַמֶּלֶךְ ” (עברים י"א: 27). אך הדבר המשמעותי ביותר בחייו היה שמשה " סֵרֵב לְהִקָּרֵא בֵּן לְבַת פַּרְעֹה ” (עברים י"א: 24). ההתייחסות לאימו המאמצת של משה כ " בת פרעה ” משמעה שמשה היה עתיד להיות הפרעה הבא. למרות זאת, משה בחר לוותר על הסיכוי להפוך לשליט האומה העוצמתית ביותר באותה התקופה ובמקום זאת, להפוך למנהיג העבדים והפליטים המשוחררים.

`השווה בין עברים י"א: 24-27 ועברים י’: 32-35. אילו נקודות דמיון קיימות בין מצבם של הקוראים המקוריים של האיגרת לבין חוויתו של משה?`

גדולתו של משה הייתה בכך שהוא הביט מעבר להבטחות מלך מצרים, אל הבטחות ה’ הבלתי נראות. האיגרת מסבירה כי הסוד היה בכך שמשה מיקד את מבטו אל " הַגְּמוּל ", ולא אל אוצרות מצרים. גמול זה זהה לגמול המוזכר בעברים י’: 35, אשר ה’ הבטיח לכל המאמין בו.

סביר להניח כי מילותיו של שאול אודות החלטתו של משה הכו בעוצמה בליבותיהם של השומעים המקוריים של האיגרת. הם נחרפו ונלעגו ללא הרף בשל אמונתם במשיח. הם גם עונו ואיבדו את רכושם (עברים י’: 32-34). חלק היו בכלא (עברים י"ג: 3). במקביל, משה בחר לסבול יחד עם אנשי ה’, והחליף את אוצרות מצרים עבור נשיאת הלעד המיוחס למשיח שכן הוא האמין כי הגמול של המשיח גדול יותר מכל מה שמצרים מסוגלת להציע לו.

`באילו התחבטויות נתקלת בשל אמונתך? על מה היית צריך לוותר עבורה? מדוע, בסופו של יום, הגמול שווה את זה, גם אם איננו רואים אותו כעת?`