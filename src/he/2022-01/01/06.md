---
title:  " אַחֲרִית הַיָּמִים הָאֵלֶּה "
date:  30/12/2021
---

`קרא אל העברים א’: 2; ט’: 26-28; י’: 25,36-38; י"ב: 25-28. איזה רעיון מנסה שאול השליח להעביר כאן, בייחוד בקשר לזמן?`

קיים היבט חשוב מאוד אשר שאול השליח מדגיש כאן ואשר מוסיף דחיפות להטפתו: הקוראים חיים ב" אַחֲרִית הַיָּמִים הָאֵלֶּה ” (עברים א’: 2) וההבטחות עומדות להתגשם בקרוב (עברים י’: 36-38). מעניין כי, כפי שניראה בהמשך, במהלך האיגרת שאול משווה את קהל הקוראים לדור המדבר אשר עמד בגבולות ארץ כנען, מוכן להיכנס אל הארץ המובטחת. הוא מזכיר להם " כִּי עוֹד מְעַט קָט וְהַבָּא יָבוֹא, וְלֹא יְאַחֵר. ” (עברים י’: 37). ואז הוא מעודד אותם: “ אֲבָל אֲנַחְנוּ אֵינֶנּוּ מִן הַנְּסוֹגִים אֱלֵי אֲבַדּוֹן, כִּי אִם בְּנֵי הָאֱמוּנָה לְשֵׁם יְשׁוּעַת הַנֶּפֶשׁ ” (עברים י’: 39). הטפה אחרונה זו הזכירה לקוראים, וגם לנו, על הסכנות שעם ה’ חווה בעבר, רגע לפני התגשמותן של הבטחות ה’.

ספר במדבר עוסק בנושא זה בדיוק. התיעוד התנ"כי מציג בפנינו כי עם ישראל סבל מתבוסה פעמיים, רגע לפני הכניסה לארץ המובטחת. הפעם הראשונה מתועדת בספר במדבר י"ג, י"ד ומסופר לנו על הספקות שהתפשטו בקרב מספר מנהיגים בקהילה וגרמו לאמונתו של העם להיכשל. כתוצאה מכך, הקהילה החליטה למנות מנהיג חדש ולחזור למצרים, רגע לפני שהם עמדו להיכנס לכנען.

בפעם השנייה, בני ישראל סטו לעבר תאוותנות ושירות שקרי בבעל פעור (במדבר כ"ד, כ"ה). בעוד שבלעם לא הצליח להביא קללה על בני ישראל, השטן השתמש בפיתויים מיניים על מנת להוביל את העם לשירות שקרי וחטא, וכך להביא עליהם את זעם ה’.

השליח מזהיר את קוראי האיגרת אל העברים כנגד שתי אותן סכנות. קודם כל, הוא קורא להם לעמוד באיתנות, להכריז אמונתם ולרכז את מבטם בישוע (עברים ד’: 14; י’: 23; י"ב: 1-4). שנית, הוא מוכיח אותם מעשות בצע ומה שאינו מוסרי  (עברים י"ג: 4-6). ולבסוף, הוא קורא להם לשמור ולציית למנהיגיהם (עברים י"ג: 7, 17).

`בהתחשב בהבנתנו את מצב המתים- שברגע שנעצום את עינינו בבוא המוות, הדבר הבא שנדע הוא הביאה השנייה- מדוע אנו יכולים להגיד כי כל בני האדם חיו וחיים ב" אַחֲרִית הַיָּמִים"?`