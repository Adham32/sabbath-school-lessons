---
title:  אי מנוחה
date:  28/12/2021
---

קוראי האיגרת אל העברים שמרו בהצלחה את אמונתם ומחוייבותם למשיח למרות הדחיות והרדיפות. אף על פי כן, הקונפליקט גבה מחיר בטווח הארוך. הם ניצחו במלחמתם, אך היו עייפים.

`קרא אל העברים ב’: 18; ג’: 12,13 ; ד’: 15; י’: 25; י"ב: 3,12,13; י"ג: 1-9,13. אילו מכשולים עמדו בפני המאמינים?`

האיגרת מספרת לנו כי הקוראים המשיכו לחוות קשיים. התקפות מילוליות וכנראה גם אחרות כנגד כבודם (עברים י"ג: 13). חלק מהמאמינים עודם היו בבית הסוהר (עברים י"ג: 3)- מה שכנראה רושש את הקהילה מבחינה כלכלית וגם פסיכולוגית. הם היו עייפים (עברים י"ב: 12,13) והיו עלולים בקלות, כפי שנכתב, להרפות נפשם (עברים י"ב: 3).

קיימת תופעה מוכרת בה לאחר שחולפת שמחת הניצחון של גופים וקהילות, ההגנות הפסיכולוגיות והאחרות שלהם נרגעות והם הופכים פגיעים יותר למתקפת הנגד של האויב. קשה הרבה יותר לזמן את העוצמה של גוף או קהילה כנגד איום ממשמש ובא בפעם השנייה.

`קרא מלכים א’: י"ט: 1-4. מה קרה לאליהו?`

“ ואולם, אותה תחושה קשה המתעוררת לפעמים בעקבות הפגנת אמונה חזקה והצלחה מזהירה, הציפה עכשיו את אליהו. הוא חשש פן התיקון שהחל על הכרמל, לא יאריך ימים. המהרה שקע הנביא בדיכאון. ממרומי הפסגה שאליה רומם נפל עתה אל עמק הבכא. כאשר פעל בהשראת האל הכל יכול עמד אליהו במבחן האמונה הקשה ביותר. אך בשעה קשה זו, כשייאוש אוחז בליבו ואיומה של איזבל מהדהד באוזניו, כשנדמה לו שידו של השטן על העליונה בזכות הקשר שקשרה נגדו אישה מרשעת זו, איבד הנביא את אחיזתו באלוהים. לאחר שרומם מעל ומעבר לכל מידה, עתה היתה נפילתו קשה ומטלטלת. בעודו שוכח את אלוהים המשיך אליהו במנוסתו, עד שמצא את עצמו במדבר שומם וקודר, כשהוא לבד לגמרי. ” -אלן ג’. ווייט, מלכי ונביאי ישראל, עמ’ 84.

`חשוב על אותן הפעמים בהן נכשלת בחייך הרוחניים ונסה להבין את הנסיבות וההיבטים אשר תרמו לנפילה. מה היית יכול לעשות אחרת?`