---
title:  קורבנו המושלם של ישוע
date:  22/02/2022
---

`קרא אל העברים ז’: 27 ואל העברים י’: 10. כיצד קורבנו של ישוע מתואר בקטעים אלו?`

הכוהנים הלווים- “ רַבִּים  הָיוּ לְכֹהֲנִים,כִּי הַמָּוֶת מְנָעָם מִלְּהַמְשִׁיךְ בַּכְּהֻנָה ” (עברים ז’: 23)- מוצגים בניגוד לישוע, אשר חי לעד ולו כהונת עולם (עברים ז’: 24,25). הכוהנים הלווים הציעו מנחות וקורבנות " יוֹם יוֹם ” (עברים ז’: 27) ו" שָׁנָה בְּשָׁנָה ” (עברים ט’: 25)  " שֶׁאֵינָם יְכוֹלִים לְהָבִיא אֶת מְשָׁרֵת הַקֹּדֶשׁ לִידֵי שְׁלֵמוּת בְּמַצְפּוּנוֹ ” (עברים ט’: 9; עברים י’: 1-4).

ישוע, לעומת זאת, הציע את עצמו " פַּעַם אַחַת וּלְתָמִיד ” כ" קָרְבָּן אֶחָד ” (עברים י’: 10, 12-14) המטהר את מצפוננו (עברים ט’: 14, עברים י’: 1-10) ומסיר את חטאינו (עברים ט’: 26). קורבנו של ישוע עליון לעומת קורבנות בעלי החיים שכן ישוע הוא בן הה’ (עברים ז’: 26-28), אשר מילא בצורה מושלמת את רצון ה’ (עברים י’: 5-10).

תיאור הקורבן של ישוע כאחד שהתרחש " פַּעַם אַחַת וּלְתָמִיד ” בעל מספר משמעויות חשובות.

ראשית, קורבנו של ישוע יעיל בצורה מושלמת ולעולם לא יהיה טוב ממנו.  זבחי הכוהנים הלוויים חזרו פעם אחר פעם מכיוון שהם לא היו יעילים; אחרת " אִלּוּ יָכְלָה לַעֲשׂוֹת כֵּן, הָיְתָה מֻפְסֶקֶת הַקְרָבָתָם; כִּי לְאַחַר שֶׁהַמְשָׁרְתִים בַּקֹּדֶשׁ הָיוּ נִטְהָרִים פַּעַם אַחַת, לֹא הָיְתָה בָּהֶם עוֹד הַכָּרַת חֵטְא. ” (עברים י’: 2).

שנית, מגוון הקורבנות המופיע בתנ"ך הגיעו להתגשמותם בצלב. לכן, ישוע לא רק מטהר אותנו מן החטא (עברים ט’: 14), אלא גם מספק התקדשות (עברים י’: 10-14) על ידי הסרת החטא מחיינו (עברים ט’: 26). לפני שהכוהנים יכלו לגשת אל ה’ במשכן ולשרת בעד בני האדם, עליהם היה להיטהר ולהתקדש (ויקרא ח’, ט’). קורבנו של ישוע מטהר אותנו ומקדש אותנו (עברים י’: 10-14) כך שנוכל לגשת לה’ בביטחון (עברים י’: 19-23) ולשרת אותו כ" מַמְלֶכֶת כֹּהֲנִים ” (עברים ט’: 14, 1 לפטרוס ב’: 9).

לבסוף, קורבנו של ישוע מזין גם כן את חיינו הרוחניים. הוא מספק לנו דוגמה אותה עלינו לחקות ולשמור. לכן, האיגרת אל העברים מזמינה אותנו למקד את מבטנו כלפי ישוע, במיוחד כלפי אירועי הצלב, וללכת אחריו (עברים י"ב: 1-4, עברים י"ג: 12,13).

`הצלב הוא בסיס כל הטובות שה’ מעניק לנו. הוא מספק לנו טיהור מן החטא, התקדשות לקראת שירות ותזונה לגדילה. כיצד נוכל לחוות בצורה טבוה יותר את מה שניתן לנו בישוע המשיח?`