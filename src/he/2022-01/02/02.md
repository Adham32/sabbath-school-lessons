---
title:  ישוע הוא מלכנו
date:  02/01/2022
---

הרעיון המרכזי של האיגרת אל העברים היא שישוע הוא השליט, היושב לימין כס האב (עברים ח’: 1). כאלוהים, ישוע תמיד היה שליט היקום. אך כאשר אדם וחווה חטאו, הפך השטן לשליט העולם הזה (יוחנן י"ב: 31, י"ד: 30, ט"ז: 11). למרות זאת, ישוע הגיע והביס את השטן על הצלב, וקיבל בחזרה את זכותו לשלוט על אלו אשר יקבלו אותו כמושיעם (קולוסים ב’: 13-15).

שני הפרקים הראשונים של האיגרת אל העברים מתרכזים בכינון תפקידו של ישוע כמלך.

`קרא אל העברים א’: 5-14. מה מתרחש כאן?`

פסוקים אלו מסודרים בשלוש פסקאות. כל פסקה מציגה היבט בטקס ההמלכה של הבן. ראשית, ה’ מאמץ את ישוע כבנו המלכותי (עברים א’: 5). שנית, ה’ מציג את הבן לקהל השמיים, משרתיו (עברים א’: 6,8). שלישית, ה’ ממליך את הבן- הקניית כוח אמיתית (עברים א’: 13,14).

אחת האמונות החשובות ביותר בברית החדשה היא שדרך ישוע ה’ הגשים את הבטחותיו לדוד (ראה גם שמואל ב’ ז’: 8-16 ולוקס א’: 30-33). ישוע נולד כצאצא דוד בעיר דוד (מתי א’: 1-16; לוקס ב’: 10,11). במהלך שירותו של ישוע אנשים קראו לו לעתים קרובות "בן דוד". הוא הוצא להורג בטענה שקרא לעצמו "מלך היהודים" (מתי כ"ז: 37). כיפא ושאול בישרו שישוע הגשים את ההבטחות אשר ניתנו לדוד בקומו מן המתים (מעשי השליחים ב’: 22-36, י"ג: 22-37) יוחנן זיהה את ישוע כ" הָאַרְיֵה מִשֵּׁבֶט יְהוּדָה ” (התגלות ה’: 5).

האיגרת אל העברים, כמובן, מסכימה. ה’ הגשים את הבטחותיו לדוד דרך ישוע: הוא העניק לישוע " שֵּׁם ” נעלה (עברים א’: 4), אימץ אותו לבן (עברים א’: 5), כונן את כס שלטונו לעד (עברים א’: 8-12) והושיב אותו לימינו (עברים א’: 13,14). יתר על כן, על פי אל העברים ד’, ישוע מוביל את האנשים למנוחת האל ומזכיר לנו שהוא בונה בית ה’ (עברים ג’: 3,4).

לכן, ישוע הוא השליט החוקי אשר נתון במלחמה עם השטן, גוזל השלטון, עבורנו.

`כיצד נוכל להתנחם, במיוחד בעת ניסיונות, מהידיעה כי ישוע הוא שליט היקום?`