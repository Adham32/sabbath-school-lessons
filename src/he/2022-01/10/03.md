---
title:  הזמנתו של ה’
date:  28/02/2022
---

`קרא אל העברים י"ב: 18-21. מה הייתה חוויתם של עם ישראל בהר סיני?`

כאשר ה’ הוציא את עם ישראל ממצרים, תוכניתו הייתה ליצור קשר אישי וקרוב עימם. הוא אמר, “ אַתֶּם רְאִיתֶם, אֲשֶׁר עָשִׂיתִי לְמִצְרָיִם; וָאֶשָּׂא אֶתְכֶם עַל־כַּנְפֵי נְשָׁרִים, וָאָבִא אֶתְכֶם אֵלָי ” (שמות י"ט: 3,4).

על כן, ה’ מסר למשה את ההוראות הנדרשות להכנת העם למפגש עימו. תחילה, העם נדרש להתקדש (שמות י"ט: 10-15). העולים ללא הכנה ימותו. לאחר שהעם יכין את עצמו במהלך שני ימים, בהישמע “ קֹל שֹׁפָר חָזָק מְאֹד ” ביום השלישי, ה’ הורה על העם לעלות בהר (שמות י"ט: 13). הוא חפץ כי יחוו את מה שמשה ומנהיגי העם יחוו כאשר יעלו בהר " וַיֶּחֱזוּ אֶת־הָאֱלֹהִים, וַיֹּאכְלוּ וַיִּשְׁתּוּ ” בנוכחות ה’ (שמות כ"ד: 9-11). מאוחר יותר הבין העם שהם חזו בגבורת ה’ ו" כִּי־יְדַבֵּר אֱלֹהִים אֶת־הָאָדָם וָחָי׃ ” (דברים ה’: 24). אולם, בבוא הרגע,  הם חסרו אמונה. משה הסביר זאת שנים רבות לאחר מכן: “ כִּי יְרֵאתֶם מִפְּנֵי הָאֵשׁ, וְלֹא־עֲלִיתֶם בָּהָר ” (דברים ה’: 5). במקום זאת, הם ביקשו ממשה להיות המתווך שלהם (דברים ה’: 25-27, השווה עם שמות כ’: 18-21).

תכלית הצגת קדושת ה’ בהר סיני הייתה ללמד את העם "לירוא", או לכבד, את ה’. “יראת ה’" מובילה לחיים, לחכמה ולכבוד (דברים ד’: 10; השווה עם תהלים קי"א: 10, משלי א’: 7, משלי ט’: 10, משלי י’: 27)- ומלמדת כי הוא רב ברחמים וחנון (שמות ל"ד: 4-8). בזמן שה’ רצה כי עם ישראל יבוא אליו, העם פחד וביקש ממשה להיות המתווך שלהם. התיאור באיגרת של אירועי סיני עוקבת לתזכורת של משה על חוסר אמונתו של העם וצביעותם עם עגל הזהב, וכיצד הוא חשש לפגוש את ה’ בשל חטאם (דברים ט’: 19). תגובת העם לא הייתה תוכנית ה’ עבורם; הייתה זו התוצאה של חוסר אומנתם.

`בזכות ישוע, מדוע אל לנו לפחד להתקרב לאל הקדוש?  עם זאת, מהם התנאים לכך שנתקרב אליו?`