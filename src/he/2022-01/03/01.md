---
title:  הבן המובטח
date:  08/01/2022
---

### קראו את הפסוקים הבאים לקראת שיעור השבת השבועי
ישעיה ב': 2 ,3; עברים א': 1-4; שמות כ"ד: 16, 17; ישעיה מ"ד: 24; עברים א': 10; לוקס א': 31, 32; עברים א': 5.

> <p>פסוק לשינון</p>
> “ דִּבֵּר אֵלֵינוּ בְּאַחֲרִית הַיָּמִים הָאֵלֶּה בְּיַד הַבֵּן אֲשֶׁר שָׂם לְיוֹרֵשׁ כֹּל וּבְיָדוֹ גַּם עָשָׂה שָׁמַיִם וָאָרֶץ; הוּא זֹהַר כְּבוֹדוֹ וְצֶלֶם עַצְמוּתוֹ וְנוֹשֵׂא כֹּל בִּדְבָרוֹ רַב־הַגְּבוּרָה, וּלְאַחַר שֶׁעָשָׂה טִהוּר חֲטָאִים יָשַׁב לִימִין הַגְּדֻלָּה בַּמְרוֹמִים ” (עברים א': 2, 3)

לאחר שאדם וחווה חטאו, ה' הבטיח להם "זרע", בן אשר יגאל אותם מן האויב, ישקם את ירושתם האבודה, ויגשים את המטרה לשמה הם נבראו (בראשית ג': 15). אותו הבן ייצג ויגאל אותם על ידי כך שייקח את מקומם ובסופו של דבר, ישמיד את הנחש.

“ כאשר אדם וחווה שמעו לראשונה את ההבטחה על ביאת המושיע, הם ציפו להתגשמותה המהירה. בברכה ובשמחה הם קידמו את פני בנם בכורם, וקיוו שהוא יהיה הגואל המובטח. ואולם, התגשמות ההבטחה התמהמה. ” אלן ג'. ווייט, חמדת הדורות, עמ' 19. לאחר מכן ההבטחה קיבלה אישור אצל אברהם. ה' נשבע לו כי יהיה לו "זרע", בן דרכו יבורכו כל אומות הארץ (בראשית כ"ב: 16-18, גלטים ג': 16). וה' פעל כך גם עם דוד. הוא הבטיח לדוד שבנו יאומץ בידי ה' כבנו שלו ויוכרז כמלך הראוי למלוך על כל מלכי הארץ (שמואל ב' ז': 12-14, תהלים פ"ט: 27-29)  אך מה שלא אדם, חווה, אברהם ודוד יכלו לדמיין לעצמם, הוא שהבן הגואל יהיה ה' בעצמו.

_*לימדו את השיעור השבועי לקראת שבת ה-15 בינואר_