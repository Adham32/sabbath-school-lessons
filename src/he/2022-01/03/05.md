---
title:  “ בְיָדוֹ גַּם עָשָׂה שָׁמַיִם וָאָרֶץ ”
date:  12/01/2022
---

האיגרת אל העברים מעידה כי ה’ ברא את העולם בידו של ישוע, וכי ישוע מחזיק את העולם בדברו רב הגבורה.

`קרא ישעיה מ"ד: 24, ישעיה מ"ה: 18 ונחמיה ט’: 6. כיצד נוכל להבין את הכתוב כי ה’ ברא את העולם "לבדו" וכי הוא "האל היחיד", יחד עם טענת הברית החדשה כי ה’ ברא את היקום "ביד" ישוע? (עברים א’: 2,3)`

יש הסוברים כי ישוע היה הכלי דרכו ה’ ברא. אין הדבר אפשרי. ראשית, עבור שאול, ישוע הוא האדון אשר ברא את העולם; הוא לא היה רק העוזר. באל העברים א’: 10 נכתב כי ישוע הוא האדון עושה שמיים וארץ, ושאול גם מחיל עליו את הכתוב בתהלים ק"ב: 25-27 לגבי ה’ הבורא. שנית, באל העברים ב’: 10 נכתב כי היקום נברא על ידי האב. (ביטוי דומה לזה שהוחל על ישוע באל העברים א’: 2). האב ברא וישוע ברא (עברים א’: 2,10; עברים ב’: 10). קיימת הסכמה מושלמת בין האב לבן במטרה וכן בפעולה. זהו חלק ממיסתורין השילוש. ישוע ברא וה’ ברא, אך קיים רק בורא אחד, ה’- דבר המרמז כי ישוע הוא ה’.

בינתיים, אל העברים ד’: 13 מציג כי ישוע הוא גם שופט. סמכותו לשלוט ולשפוט מגיעה מהעובדה כי ה’ ברא הכל ונושא את היקום בידיו (ישעיה מ"ד: 24-28).

אל העברים א’: 3 ואל הקולוסים א’: 17 חושפים כי  ישוע הוא גם נושא היקום. פעולה נשיאה זו כוללת בתוכה כנראה את רעיון ההדרכה והשלטון. המילה היוונית  pheron (מקיים, שומר) משומשת על מנת לתאר את הרוח הנושאת סירה (מעשי השליחים כ"ז: 15,17) או את ה’ המדריך את הנביאים (2 לפטרוס א’: 21). לכן, ניתן לומר כי ישוע לא רק שברא אותנו אלא גם מקיים אותנו. כל נשימה, כל פעימת לב, כל רגע בקיומנו קיים בו, בישוע, יסוד כל קיום נברא.

`קרא מעשי השליחים י"ז: 28. מה נאמר לנו על ישוע ועל גבורתו? לאחר מכן, חשוב על השלכות מותו של אותו ישוע על הצלב בעבור חטאינו. מה אמת זו מלמדת אותנו על מידת ההקרבה העצמית של האדון?`