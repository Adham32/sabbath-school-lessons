---
title:  כוהן חסר חטא
date:  03/02/2022
---

`קרא אל העברים ז’: 26. מהן חמש תכונותיו של ישוע על פי הקטע הנתון?`

ישוע היה "קדוש". משמעות הדבר שישוע בעל מערכת יחסים חסרת אשמה עם ה’ (עברים ב’: 18; עברים ד’: 15; עברים ה’: 7,8). התרגום היווני של התנ"ך השתמש באותו המושג על מנת לתאר את השומרים את יחסי הברית עם ה’ ועם אחרים.

ישוע היה :תמים". הוא נותר טהור ולא נגוע ברשע, למרות שהתנסה בכל (עברים ד’: 15, עברים ב’: 18). שלמות תמימותו של ישוע חשובה לכהונתו. בתנ"ך נקבע כי על הקורבן להיות " תָּמִים ” על מנת שיהיה רצוי בפני ה’ (ויקרא א’: 3,10). ציותו כליל השלמות של ישוע במהלך חייו על פני האדמה איפשר לו להציע את עצמו כקורבן רצוי לה’ (עברים ט’: 14).

ישוע " נִבְדָּל מֵחוֹטְאִים ” כאשר נישא השמיימה. הפועל ביוונית נטוי בזמן הווה ולכן מצביע על כך שזהו מצבו הנוכחי של ישוע, מצב אשר החל בנקודה מסויימת בזמן. ישוע עמד בפני עוינות החוטאים במהלך חייו הארציים, אך נחל ניצחון והתיישב לימין כס הה’ (עברים י"ב: 2,3). ישוע גם " נִבְדָּל מֵחוֹטְאִים ” בכך שהיה חסר חטא בצורה מושלמת (עברים ד’: 15).

ישוע " נִשָֹא מֵעַל הַשָּׁמַיִם ”. הכוונה היא שישוע נישא מעל כל דבר קיים ולכן הוא אחד עם ה’. בתהלים, ה’ מתואר כריבון השמיים (תהלים נ"ז: 5,11; תהלים ק"ח: 5).

ישוע נהיה בן אדם בצורה מלאה, אך לא היה חוטא כמונו (עברים ב’: 14-16, עברים ד’: 15). ישוע מושלם, לא רק משום שלא חטא אלא מכיוון שלא הושחת בידי החטא כמונו. למרות זאת, בגלל שהיה בן אדם בצורה מלאה, הוא מהווה לנו כדוגמא. הוא מציג לנו כיצד לרוץ את מירוץ החיים (עברים י"ב: 1-4). הוא הדוגמא אשר עלינו לחקות (1 לפטרוס ב’: 21-23). בשל היותו " קָדוֹשׁ, תָּמִים, טָהוֹר, נִבְדָּל מֵחוֹטְאִים ” (עברים ז’: 26) הוא מושיענו ואנחנו יכולים גם כן לשקף את אופיו.

`למרות שישוע היה בן אדם כמונו, הוא לעולם לא חטא. כיצד אנו יכולים לקלוט את המחשבה המדהימה הזו? חשוב על כמה קדוש הוא היה צריך להיות לשם כך! מדוע הבטחת קדושתו אשר נזקפת לזכותנו על ידי אמונה מחזקת את ביטחוננו בישועה?`