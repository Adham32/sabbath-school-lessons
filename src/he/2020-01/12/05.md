---
title:  המעצמה הבאה
date:   18/03/2020
---

`קראו דניאל יא', 29-39. מהי המעצמה שקמה לאחר רומא הפגאנית?`

דניאל יא', 29-39 מצביע על מערכת כוח חדשה. למרות שמעצמה זו עומדת כהמשכית לאימפריה הרומית הפגאנית ויורשת כמה ממאפייניה, בו זמנית נראה שהיא שונה בכמה בחינות. הפסוק המקראי אומר ש"לֹא-תִהְיֶה כָרִאשֹׁנָה, וְכָאַחֲרוֹנָה" (דניאל יא', 29). ככל שאנו מתבוננים רחוק יותר, אנו רואים שהיא מתנהגת כמעצמה דתית. התקפתה מופנית בעיקר כלפי אלוהים ועמו. הבה נראה כמה מן המעשים המבוצעים על ידי המלך הזה.

ראשית, הוא יתנהג ב"זָעַם עַל בְּרִית קוֹדֶשׁ" (דניאל יא', 30). זו חייבת להיות התייחסות לברית הישועה של אלוהים, שהמלך מתנגד לה.

שנית, מלך זה ייצר כוחות שיחללו את המקדש ויסירו את "הַתָּמִיד" (דניאל יא', 31). זיהינו בדניאל ח' שהקרן הקטנה משליכה ארצה את בסיס "מקדש" ה' ומסירה את ה"תמיד" (דניאל ח', 11). זה חייב להיות מובן כמתקפה רוחנית נגד שירות המשיח במקדש השמיימי.

שלישית, כתוצאה מהתקפתו במשכן, המעצמה הזו שמה את "הַפֶּשַׁע שֹׁמֵם" במקדש ה'. הביטוי המקביל "השיקוץ השומם" מצביע למעשי הכפירה ומרד של הקרן הקטנה (דניאל ח', 13).

רביעית, מעצמה זו תרדוף את עם אלוהים: "וּמִן-הַמַּשְׂכִּילִים יִכָּשְׁלוּ, לִצְרוֹף בָּהֶם וּלְבָרֵר וְלַלְבֵּן עַד עֵת קֵץ" (דניאל יא', 35). זה מזכיר לנו את הקרן הקטנה, שהפילה כמה מצבא השמיים ומן הכוכבים ורמסה אותם (דניאל ח', 10; השוו עם דניאל ז', 25).

חמישית, מלך זה "יִתְרוֹמֵם וְיִתְגַּדֵּל עַל-כָּל-אֵל, וְעַל אֵל אֵלִים, יְדַבֵּר נִפְלָאוֹת" (דניאל יא', 36). לא מפתיע שהקרן הקטנה גם תדבר "דברים גדולים" (דניאל ז', 8), אפילו נגד אלוהים (דניאל ז', 25). 

`ישנם עוד כמה הקבלות שנוכל להזכיר אך, בהתייחסותנו למה שקראנו בדניאל ז' וח', מי המעצמה הזו, ומדוע כה חשוב לנו, שלמרות כל הלחצים החברתיים, נשאר איתנים בזיהוי של כוח זה?`