---
title:  הצלם, חלק א'
date:   14/01/2020
---

`דניאל ב', 24-30. מה דניאל אומר לנו כאן שחשוב שנזכור תמיד? (ראו גם יוחנן טו', 5)`


כתשובה לתפילה, אלוהים מגלה את תוכן החלום ואת פירושו. ודניאל אינו מהסס להגיד למלך שהפיתרון לתעלומה מגיע מ"אלוהי השמיים." גם, לפני שדיווח על תוכן החלום ופירושו, דניאל מזכיר את המחשבות הכמוסות והדאגות של המלך כאשר נדדה שנתו. המידע הנסיבתי הזה מגדיש עוד יותר את מהימנות המסר, מכיוון שמידע זה שהיה ידוע למלך בלבד הגיע לדניאל באמצעות כח על טבעי. אך כאשר דניאל מדווח על תוכן החלום, הוא מסתכן ביצירת משבר נוסף, מכיוון שהחלום אינו נושא בשורות טובות לנבוכדנצר. 

`קראו דניאל ב', 31-49. מה אומר החלום לגבי גורל מלכותו של נבוכדנצר?`

החלום מורכב מצלם מפואר, "רֹאשׁוֹ שֶׁל זָהָב טוֹב, חָזֵהוּ וּזְרוֹעוֹתָיו שֶׁל כֶּסֶף, מֵעָיו וִירֵכָיו שֶׁל נְחֹשֶׁת. שׁוֹקָיו שֶׁל בַּרְזֶל, רַגְלָיו, מֵהֶן שֶׁל בַּרְזֶל וּמֵהֶן שֶׁל חָרֶשׂ." (דניאל ב', 32, 33). בסוף, אבן "תַּךְ אֶת הַצֶּלֶם עַל רַגְלָיו" (דניאל ב', 34), וכל המבנה נהרס ומתפזר כמוץ ברוח. דניאל מסביר שהסוגים השונים של המתכות מייצגים ממלכות עוקבות שיחליפו אחת את השניה לאורך ההיסטוריה. לנבוכדנצר, המסר היה ברור: בבל, עם כל כוחה ותפארתה, תעבור ותוחלף על ידי מלכות אחרת, שבתורה תוחלף על ידי אחרות עד שמלכות שונה בטבעה ובתכליתה תחליף את כולן: זוהי מלכות אלוהים הנצחית.

`הביטו עד כמה ברי חלוף הינם הדברים האנושיים. מה עובדה זו אמורה ללמד אותנו לגבי התקווה הגדולה שיש לנו בישוע, ובו בלבד (ראו יוחנן ו', 54, שניה לקורינתים ד', 18)?`