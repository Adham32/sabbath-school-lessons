---
title:  מירושלים לבבל
date:   04/01/2020
---

### קראו את הפסוקים הבאים לקראת שיעור שבת השבועי
מלכים ב' כב', 10-16; דניאל א'; אל הגלטים ב', 19, 20; מתי טז', 24-26; השניה אל הקורינתים ד', 17; יעקב א', 5.

> <p>פסוק לשינון</p>
> "וְהַיְלָדִים הָאֵלֶּה אַרְבַּעְתָּם, נָתַן לָהֶם הָאֱלֹהִים מַדָּע וְהַשְׂכֵּל בְּכָל-סֵפֶר וְחָכְמָה; וְדָנִיֵּאל הֵבִין, בְּכָל-חָזוֹן וַחֲלֹמוֹת." דניאל א', 17

הכתובים אינם נמנעים מלהראות את החולשות של האנושות החוטאת. מבראשית ג' ואילך, החטא האנושי ותוצאותיו המעציבות מוצגות באופן בולט. אך בד בבד אנו יכולים לראות מקרים של אנשים שהפגינו נאמנות גדולה לאלוהים, גם כאשר התמודדו מול תמריצים חזקים להיות כל דבר חוץ מנאמנים. וחלק מהדוגמאות המרגשות ביותר של נאמנות כזו נמצאות בספר דניאל. 

אך, בלמדנו את ספר דניאל, עלינו לזכור שהגיבור האמיתי בספר זה הוא אלוהים. אנו רגילים כלכך לסיפורים המדגישים את נאמנות דניאל וחבריו שלעתים אנו יכולים לשכוח לרומם את נאמנות האחד שהוביל והחזיק את ארבעת הצעירים הללו כאשר התמודדו עם כוח ופיתוי האימפריה הבבלית. להיות נאמן זהו כבר אתגר בארצנו ומקומנו, לכן עד כמה וכמה כאשר מתמודדים עם הלחץ של מדינה, תרבות, ודת זרה ושונה משלנו. אך דניאל וחבריו עומדים באתגרים קשים ביותר מכיון שכפי ששאול השליח אמר, הם ידעו במי האמינו (השניה לתימוטיאוס א', 12), ובו שמו בטחונם.

_למדו את השיעור השבועי לקראת שבת ה-11 בינואר._