---
title:  בשורת המלאך השלישי 
date:   07/03/2019
---

`כיצד התגלות יד', 12 מתארת את עם ה' הנאמן?`

בניגוד גמור לקבוצה זו, התגלות יד', 9, 10 מזהיר לגבי גורל האנשים שיתנסו בחרון אלוהים. בתנ"ך, חרון אלוהים מתואר באופן סימלי בשתיית גביע היין של אלוהים. (ירמיה כה', 15, 16). חומרת המשפט על סוגדי החיה מתוארים כשותים את כוס יין חרון ה' שאינו מדולל. אנשים בעת הקדומה לעיתים קרובות היו מדללים את היין עם מים כדי להפחית את עוצמת המשכר. כדי להעצים את עוצמת המשכר, היו מערבבים יין לא מדולל עם עשבי תיבול ותבלינים. היין המעורב ולא מדולל מייצג את חרון ה' המוטל בכח עוצמתו ולא מעורב עם רחמים (ראו תהילים עה', 9). 

`קראו התגלות יד', 10 יחד עם התגלות כ', 10-15. כיצד ישעיה לד', 8-10 ויהודה ז' שופכים אור על ההצהרה: "לְעוֹלָם יַעֲלֶה עֲשָׁנָהּ"?`

ההצהרה של עינוי עם אש וגפרית מתכוונת להשמדה טוטאלית. אש וגפרית הינם אמצעי המשפט (בראשית יט', 24, ישעיה לד', 8-10). העשן העולה מן ההשמדה מהווה תמונה מוכרת בכתובים. ישעיה ניבא על ההשמדה העתידית של אדום באש וגפרית: תהפוך "לְזֶפֶת בֹּעֵרָה. לַיְלָה וְיוֹמָם לֹא תִכְבֶּה, לְעוֹלָם יַעֲלֶה עֲשָׁנָהּ" (ישעיה לד', 9, 10). יהודה מתאר את גורל סדום ועמורה בסבלן מעונש "אֵשׁ עוֹלָם" (יהודה 7). פסוקים אלו אינם מדברים על דליקה אינסופית, אף אחת מערים אלו בוערות כיום. ההשלכות של הדליקה הן נצחיות, לא הלהבות עצמן. "אש עולם" בהתגלות מתכוונת להשמדה; השריפה תמשיך לבעור עד שלא יוותר דבר מלבד אפר-ורק אז כאשר תושלם פעולתה לא יהיה עוד צורך בה. 

`למרות שאנו יכולים להיות אסירי תודה על האמת המופלאה שאש הגיהנום איננה מענה לנצח את הרשעים, העונש עדיין מספיק נורא. מה זה אמור להגיד לנו על התפקיד הקדוש שהופקד בידינו להזהיר אחרים בנוגע לנבואות הזעם של אחרית הימים?`