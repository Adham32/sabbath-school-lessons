---
title:  הורות ככלי לעשיית תלמידים
date:   22/05/2019
---

`קראו בראשית יח', 18, 19 ושמואל א', א', 10-14. העמידו בניגוד את שני האבות הללו. מה היו התוצאות של סגנונות ההורות שלהם?`

להורים יש אחריות  והיא עשיית ילדיהם לתלמידים, כדי שהם יהיו תלמידים של ישוע בעצמם. ישנם הורים שמאמינים שהדרך לתקן וללמד את ילדיהם היא דרך ענישה פיזית - כמה שיותר, טוב יותר (משלי כב', 15, כג', 13, כט', 15). רבים הם המקרים בהם נעשה שימוש לרעה בפסוקים כמו אלו כדי להתעלל בילדים ולהכריח אותם להיכנע באופן מוחלט, אך לעיתים קרובות זה הוביל למרד כלפי ההורים ואלוהים.

הכתובים מלמדים את ההורים למשול באדיבות (אל האפסים ו', 4, אל הקולוסים ג', 21) וללמד אותם בצדקה (תהילים עח', 5, משלי כב', 6, ישעיה לח', 19, יואל א', 3). כהורים עלינו לספק את צרכיהם של ילדינו (שניה לקורינתים יב', 14) ולהוות דוגמה טובה בשבילם (בראשית יח', 19, שמות יג', 8, טיטוס ב', 2). נמסר לנו לנהל את משק הבית שלנו היטב (ראשונה לתימוטיאוס ג', 4, 5, 12) לתת משמעת לילדינו (משלי כט', 15, 17) ובאותה העת לשקף את אהבת אלוהים (ישעיה סו', 13, תהילים קג', 13, לוקס יא', 11).

לצערנו, הכתובים מגלים סיפורים של הורות שגויה. ליצחק ורבקה היו העדפות אישיות בנוגע לבניהם עשיו ויעקב (בראשית כה', 28), ומאוחר יותר יעקב ביטא את אותה ההתנהגות כלפי בנו יוסף (בראשית לז', 3). עלי, על אף שהיה מנהיג דתי, נכשל בגידול ילדיו (שמואל א' ג', 10-14). שמואל, אשר גם הוא קיבל את חינוכו מעלי, הפך בעצמו לאב כושל מאוד (שמואל א' ח', 1-6). המלך דוד, כאשר נאף וציווה לרצוח, לימד את ילדיו שעקבו אחר הדוגמה שלו. המלך מנשה הקריב את ילדיו לשדים (מלכים ב' כא', 1-9), כמו שעשה גם המלך אחז (מלכים ב' טז', 2-4).

אך, למרבה המזל, אנו מוצאים בכתובים כמה דוגמאות של הורות טובה. מרדכי היה אב מאמץ נפלא להדסה היא אסתר (אסתר ב', 7), ואיוב התפלל עבור בניו בקביעות (איוב א', 4, 5). בכל הדוגמאות הללו, טובות ורעות, אנו יכולים להפיק לקחים על הורות.

`מה נוכל ללמוד מהדוגמאות הרבות בכתובים על נושא ההורות? באילו דרכים נוכל להשתמש בכמה מהעקרונות הללו ביחסי גומלין עם אנשים שאינם ילדינו?`