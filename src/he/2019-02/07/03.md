---
title:  להיות אחד באהבתו
date:   13/05/2019
---

"וְהָאָדוֹן יַרְבֶּה וְיַשְׂגֶּה אֶת הָאַהֲבָה בְּקִרְבְּכֶם, לֶאֱהֹב אִישׁ אֶת רֵעֵהוּ וְאֶת כָּל אָדָם" (ראשונה לתסלוניקים ג', 12).

`ישוע התפלל לאביו עבור חסידיו "לְמַעַן יִהְיוּ אֶחָד כְּמוֹ שֶׁאֲנַחְנוּ אֶחָד" (יוחנן יז', 22). סכמו את מה שישוע אמר כאן, והתמקדו במיוחד בתפקיד האהבה הנזקק כדי להשיג אחדות זו.`

נושא אחדות חסידיו היה בראש מעייניו של ישוע בתפילה זו. חווית סוג האהבה הנשגב-האגפה- חיונית היא לאחדות זו. "אגפה" [agape] היא ביטוי הכתובים לאהבת אלוהים בתפילה זו ובמקומות רבים אחרים בברית החדשה. אהבה כזו היא טבע אלוהים עצמו (ראשונה ליוחנן ד', 8), ומזהה את חסידי ישוע (יוחנן יג', 35). אהבת אלוהים אינה טבעית ללב האנושי החוטא. היא מגיעה לחיי האדם כאשר ישוע שוכן באדם המאמין על ידי רוחו (אל הרומים ה', 5; ח', 9, 11). 

" 'אֶהֱבוּ זֶה אֶת זֶה כְּמוֹ שֶׁאֲנִי אָהַבְתִּי אֶתְכֶם' " (יוחנן טו', 12). התלמיד יוחנן, שכתב מילים אלו, פעם לא היה אהוב אלא גאוותן, צמא לכוח, ביקורתי, וחם מזג (מרקוס ג', 17; לוקס ט', 54, 55; ראו גם חמדת הדורות, עמ' 226). מאוחר יותר בחייו הוא זכר כיצד ישוע המשיך לאהוב אותו על אף מגרעותיו. אהבת ישוע שינתה את יוחנן בהדרגתיות ואפשרה לו לאהוב אחרים באחדות משיחית. "אֲנַחְנוּ אוֹהֲבִים מִפְּנֵי שֶׁהוּא אָהַב אוֹתָנוּ תְּחִלָּה" (ראשונה ליוחנן ד', 19), הוא כתב, ו"אם כָּכָה אָהַב אוֹתָנוּ הָאֱלֹהִים, גַּם אֲנַחְנוּ חַיָּבִים לֶאֱהֹב אִישׁ אֶת רֵעֵהוּ" (ראשונה ליוחנן ד', 11).

`קראו את הראשונה לקורינתים יג', 4-8. נסו לשים את שמכם במקומות שמופיעה המילה "אהבה". עד כמה זה מתאים? בקשו מישוע לשים את מאפייני האהבה הללו בחייכם על ידי רוחו. אילו שינויים רוח הקודש יבקש מכם לבצע כדי להשיג את האידיאל המשיחי?`