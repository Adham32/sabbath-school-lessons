---
title:  סֵפֶר הַתּוֹרָה
date:  05/12/2021
---

יאשיהו מלך יהודה, אשר היה בן 8 בעת המלכתו, מלך 31 שנים (640- 609 לפנה״ס) לפני שנפל בשדה הקרב. בשנת ה-18 למלכותו, קרה דבר אשר שינה את תולדות אנשי ה׳, לפחות לזמן מה.

`קרא מלכים ב׳ כ״ב. אילו לקחים נוכל לקחת לעצמנו מתוך המיקרה?`

חוקרים הגיעו מזמן למסקנה ש״סֵפֶר הַתּוֹרָה״ (מלכים ב׳ כ״ב: 8) היה ספר דברים, אשר כנראה נאבד שנים רבות לפני כן.

“ יאשיהו חש נסער עד עמקי נשמתו בזמן ששמע לראשונה את הקראת התוכחות והאזהרות שתועדו בספר העתיק. עד כה, מעולם לא קלט את הבהירות שבה הציב ה' לפני ישראל את הבחירה בין "החיים והמות... הברכה והקללה" (דברים ל' 19)...

ספר התורה שפע הבטחות על רצונו של ה' להציל, ביד חזקה ובזרוע נטויה, את כל מי שיתלה בו את מבטחו בכל ליבו ומאודו. כפי שה' הוציא את עם ישראל מעבדות מצרים לחירות, כך הוא יעשה גדולות ונצורות כדי לבסס את עמו בארץ המובטחת ולהציבו בראש עמי העולם. ” -אלן ג'. ווייט, מלכי ונביאי ישראל, עמ' 203,204.

במהלך הפרק הבא ניתן לראות את הרצינות בה המלך יאשיהו לקח על עצמו את המשימה ״לָלֶכֶת אַחַר יְהוָה וְלִשְׁמֹר מִצְוֹתָיו וְאֶת־עֵדְוֹתָיו וְאֶת־חֻקֹּתָיו בְּכָל־לֵב וּבְכָל־נֶפֶשׁ״ (מלכים ב׳ כ״ג: 3; ראה גם דברים ד׳: 29, דברים ו׳: 5, דברים י׳: 12, דברים י״א: 13). המהפכה כללה טיהור וניקוי מכל ״הַשִּׁקֻּצִים, אֲשֶׁר נִרְאוּ בְּאֶרֶץ יְהוּדָה וּבִירוּשָׁלִַם, בִּעֵר יֹאשִׁיָּהוּ; לְמַעַן הָקִים אֶת־דִּבְרֵי הַתּוֹרָה הַכְּתֻבִים עַל־הַסֵּפֶר, אֲשֶׁר מָצָא חִלְקִיָּהוּ הַכֹּהֵן בֵּית יְהוָה״ (מלכים ב׳ כ״ג: 24). ספר דברים מלא באזהרות ובתוכחות כנגד הליכה אחרי מנהגי האומות סביבם. מעשיו של יאשיהו, ובכללם הריגת מי שהיו ככל הנראה כוהנים עובדי אלילים בשומרון (מלכים ב׳ כ״ג: 20), חושפים בפנינו עד כמה העם התרחק מן הדרך והאמת אשר ניתנו לו. במקום להיות העם הקדוש אליו נקראו להיות, הם התפשרו עם העולם במחשבה כי "תודה באמת”, אבל יחסיהם עם ה׳ כבר מספיק טובים.

`מאילו דברים נאלץ לטהר כליל את בתינו וקהילותינו, על מנת שנוכל לשרת את ה׳ בכל ליבנו ובכל נפשנו?`