---
title:  לשפוט בצדק
date:  27/10/2021
---

כאנשים מאמינים, נקראנו לשקף את אופיו של ה’. שאול כותב: “ יְלָדַי, שׁוּב נָתוּן אֲנִי בְּחֶבְלֵי לֵדָה עֲלֵיכֶם עַד אֲשֶׁר יִכּוֹן הַמָּשִׁיחַ בָּכֶם. ” (גלטים ד’: 19). אחרי הכל, נוצרנו במקור " בְּצֶלֶם אֱלֹהִים ” (בראשית א’: 27), צלם אשר הושחת מאוחר יותר בידי החטא.

וכפי שראינו, כאשר משה דיבר על כוחו וגבורתו של ה’, הוא גם אמר כי ה’ אינו לוקח שוחד וכי הוא דואג לחלשים ולמנודים. אם ה’ עושה זאת, על כמה וכמה גם עלינו לעשות כן.

**קרא את הפסוקים הבאים מספר דברים. מהו הנושא המשותף לכולם?**

`דברים א’: 16`

`דברים ט"ז: 19`

`דברים כ"ד: 17`

`דברים כ"ז: 19`

אין זה ברור מדוע החלשים, העניים והמנודים לא מקבלים את אותו סוג ה"צדק" ברוב מוסדות המשפט האנושיים לעומת אלה שיש ברשותם משאבים, כוח וקשרים. לא משנה באיזו מדינה, איזור, תרבות או כמה רופפים עקרונות הצדק והשוויון במוסדות או בחוקים וכן הלאה; המציאות נותרת קבועה: העניים, החלשים והמנודים כמעט ואף פעם אינם מקבלים את הצדק שמקבלים אחרים.

לכן דבריו של ה’ עצמו בנושא זה כה יוצאים מן הכלל. חוסר הגינות זו, שקיימת בכל מקום אחר, אין מקומה בעם ישראל, בקרב אנשי ה’, אלה אשר תפקידם לייצג אותו בפני העולם. בעצם, אם להשתמש במושגים מודרניים, ה’ רצה שיהיה "צדק שווה תחת החוק" בעם ישראל העתיק.

אך הנושא מחלחל עמוק יותר מהתעסקות בתורת המשפט גרידא. “ קְדֹשִׁים תִּהְיוּ; כִּי קָדוֹשׁ, אֲנִי יְהוָה אֱלֹהֵיכֶם ” (ויקרא י”ט: 2). הם אכן הכירו את אל האמת היחיד, והיו ברשותם דרכי הפולחן הנכונות, והם הביאו את סוגי המנחות הנכונים. כל אלה בסדר. אבל בסוף, מה טוב יצא מזה אם הם מיעטו להתייחס לחלשים ולעניים ביניהם? שוב ושוב לאורך כתבי הנביאים, אנו קוראים כי ה’ פורץ בזעם על האנשים אשר מדכאים את העניים והנזקקים בישראל. כיצד תוכל להיות "קדוש" ולהתייחס בצורה רעה לאחרים באותו הזמן? לא תוכל, לא משנה באיזו אדיקות תדבוק בטקסי פולחן דתיים ועתיקים.

`קרא עמוס ב’: 6; עמוס ד’: 1; עמוס ה’: 11; ישעיה ג’: 14,15; ישעיה י’: 1,2; ירמיה ב’: 34. מה מכתבי הנביאים משקף את אזהרותיו של ה’ לעם ישראל? מהי משמעות הדברים עבורנו כיום?`