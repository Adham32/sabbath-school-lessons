---
title:  רעיון הברית
date:   17/11/2019
---

`קראו נחמיה י' 1-29 (רעננו את זיכרונכם בקריאת נחמיה ט' 36-38). מי כורת את הברית, ומה הסיבה למעשה זה?`

על אף שרק מנהיגי העם חתמו על המסמך, הטקסט מעיד כי שאר העם גם נכנסו תחת האלה והשבועה ללכת בתורת אלוהים (נחמיה י' 29,30). מה היה כל כך משמעותי בברית שכולם חשקו להיכלל בה? על מנת לענות על שאלה זו, עלינו לשוב להתחלה ולהבין את הרעיון המקראי של הברית.

הברית חשובה מפני שהיא חלק מתכניתו של אלוהים בהתמודדות עם האנושות החוטאת, וכן היא מדגימה את כמיהתו של אלוהים לנהל מערכת יחסים עם בני האדם. בנוסף היא מאפשרת לאנשים להפגין את רצונם להיות מסורים לאלוהים. 

סיפור הבריאה המקראי בפרקים הראשונים של ספר בראשית אינו מספר רק על יצירתם של בני האדם הראשונים, אלא את סיפור מערכת היחסים בינם לבין עצמם, ובין אלוהים. עם זאת, החטא חדר לעולם והרס את כל מערכות היחסים. החטא הינו ההיפוך המוחלט של הבריאה, מכיוון שהוא מביא למוות. אילן היוחסין של אדם מתפצל, היות שקין בוחר בדרך הרע (בראשית ד' 8-19), ושת בוחר בדרך אדוני (בראישת ה' 3-24). השושלת של קין מגיעה לשיאה בחיי למך (בראשית ד' 17-19), בן אנוש השביעי מאז וכולל אדם, אשר הציג פוליגמיה. אלימות ונקמנות מצידו של קין עומדות בניגוד לנאמנותו של שת. גם שושלתו של שת מפורטת, והשביעי בה הוא חנוך אשר התהלך עם אלוהים (בראשית ה' 24) ונלקח השמיימה.

למרבה הצער, העולם בחר בקלות בדרך הרוע ולא בדרכו של אלוהים, ואז הגיעה נקודה בה שושלת המאמינים הצטמצמה עד מאוד, והייתה סכנה כי לא תישאר אף משפחה אחת דרכה יוכל אלוהים לקיים את דברו על ידי שליחת המושיע (זרעה של האישה בראשית ג':15) המובטח לגאולת בני האדם. לכן אלוהים מתערב ושולח מבול, אשר בעצם משמיד את החיים על פני האדמה. אך במחשבה שנייה, בעצם אלוהים משמיד רק את מה שבני האדם כבר הרסו (בראשית ו' 11-13).

`כיצד חוויתם באופן אישי את כוחו ההרסני של החטא? מהו הכוח היחידי נגד החטא, וכיצד אנו משתמשים בו?`