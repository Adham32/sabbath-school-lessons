---
title:  מבנה הברית
date:   19/11/2019
---

חוקרי המקרא מזהים מבנה טיפוסי לבריתות במקרא. רואים זאת אפילו בבריתות שכרתו החיתים הקדומים. כלומר, אלוהים תקשר עם בני האדם באופן שהם יכלו להבין, בהקשר לתרבותם.

הבריתות שהיו נפוצות בתקופת ישראל הקדומה היו בעלות מבנה הבא: הקדמה (מיהו אלוהים); פרולוג היסטורי (יחסי עבר מוגדרים); התניות או חוקים; ברכות וקללות; עדים, הוראה מיוחדת או אות הברית. לפיכך, אין זה מפתיע שאלוהים השתמש במבנה דומה, משהו שהם מכירים. 

לדוגמה, כל ספר דברים כתוב בצורה של ברית, מכיוון שמשה מזמין את בני אלוהים להיכנס למערכת יחסים חדשה במסגרת הברית עם אלוהים. היא מבטאת את הברית באופן הבא: (1) הקדמה (דברים א' 1-5); (2)פרולוג היסטורי (דברים א' 6 – ד' 43) ;(3) תנאים או חוקים (דברים ד' 44 – כ"ו 19); (4) ברכות וקללות (דברים כ"ז-ל'); (5) עדים (דברים ל' 19); ולבסוף, (6) הוראה מיוחדת (דברים ל"א 9-13). 

`קראו יהושע כ"ד. כיצד מתגלה דפוס זה של הברית בפרק?`

התבנית חוזרת על עצמה בחידוש הברית שנעשה על ידי יהושע. תחילה, בהקדמה אלוהים מציג את עצמו כ"יְהוָה אֱלֹהֵי יִשְׂרָאֵל" (יהושע כ"ד 2). לאחר מכן מופיע פרולוג היסטורי, יהושע מזכיר לעם מה אלוהים עשה עבורם בעבר (יהושע כ"ד 2-13). אחרי כן מפורטים החוקים והתנאים (יהושע כ"ד 14,15,23), ברכות וקללות (יהושע כ"ד 19,20), העדים (כ"ד 22,27), ובהמשך מופיעה ההוראה המיוחדת (פסוקים 25,26).

`קראו יהושע כ"ד 15. איזה עיקרון אנו יכולים ליישם בחיינו אנו?`