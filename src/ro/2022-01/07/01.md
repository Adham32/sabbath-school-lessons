---
title:  Isus, ancora sufletului
date:  05/02/2022
---

> <p>Textul de memorat</p>
> „Pe care o avem ca o ancoră a sufletului; o nădejde tare şi neclintită, care pătrunde dincolo de perdeaua dinăuntrul Templului, unde Isus a intrat pentru noi ca înainte-mergător, când a fost făcut «Mare Preot în veac, după rânduiala lui Melhisedec»” (Evrei 6:19,20)

Evrei 5:11-6:20 întrerupe expunerea teologică a lui Pavel despre lucrarea de Mare-Preot a lui Isus în favoarea noastră. Apostolul introduce aici o avertizare severă cu privire la pericolul de a ne îndepărta de Hristos.

Se pare că oamenii se aflau în pericolul real de a aluneca pe panta autocompătimirii şi a necredinţei. Apostolul Pavel este îngrijorat ca nu cumva simţurile cititorilor şi ascultătorilor săi să se fi tocit din cauza situaţiilor dificile cu care se confruntau şi, astfel, să se fi oprit din înţelegerea şi din trăirea Evangheliei.

Nu este acesta un potenţial pericol care ne paşte pe toţi, şi anume acela de a ne descuraja din cauza încercărilor şi de a cădea de la credinţă?

Aspra avertizare culminează totuşi cu o încurajare duioasă. Pavel îşi exprimă încrederea în cititorii săi şi Îl înalţă pe Isus ca fiind personificarea făgăduinţei de neclintit a lui Dumnezeu în ce priveşte mântuirea lor (Evrei 6:9-20). Acest ciclu de avertizări şi încurajări este repetat în Evrei 10:26-39.

Vom analiza această alternanţă şi ne vom concentra asupra cuvintelor puternice de încurajare pe care Isus ni le oferă.