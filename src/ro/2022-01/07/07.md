---
title:  Un gând de încheiere
date:  11/02/2022
---

Citeşte capitolul „Ioan, apostolul iubit”, din Faptele apostolilor, şi capitolul „Iuda”, din Hristos, Lumina lumii/Viaţa lui Iisus, de Ellen G. White.

„Lupta împotriva eului este cea mai mare şi cea mai grea luptă dintre câte s-au dus vreodată. Capitularea eului, supunerea totală faţă de voia lui Dumnezeu implică, în mod inevitabil, o luptă. Înainte de a fi înnoită în sfinţenie, inima trebuie să I se supună lui Dumnezeu.” – Ellen G. White, Calea către Hristos, p. 43.

„Ioan a dorit să ajungă asemenea lui Isus şi, sub influenţa transformatoare a iubirii lui Hristos, el a devenit blând şi smerit. Eul era ascuns în Isus. Mai presus de oricare dintre tovarăşii săi, Ioan s-a supus puterii acelei vieţi uimitoare […]. Iubirea profundă a lui Ioan pentru Hristos era ceea ce îl făcea întotdeauna să dorească să fie cât mai aproape de El. Mântuitorul îi iubea pe toţi cei doisprezece, dar Ioan era spiritul cel mai primitor. El era mai tânăr decât ceilalţi şi, cu o încredere mult mai mare ca aceea a unui copil, şi-a deschis inima lui Isus. […] De pe faţa sa, frumuseţea sfinţeniei care îl transformase strălucea cu o strălucire asemănătoare celei a lui Hristos. În adorare şi iubire, el L-a privit pe Mântuitorul până ce asemănarea cu Hristos şi părtăşia cu El au devenit singura lui dorinţă, iar în caracterul său s-a reflectat caracterul Învăţătorului său.” – Idem, Faptele apostolilor, pp. 544, 545.

STUDIU LA RÂND – BIBLIA ŞI CARTEA EVANGHELIZARE

**Biblia: Geneza 17-23**

`1. Despre ce femeie s-a spus că va deveni „mama unor neamuri întregi”?`

`2. Ce fel de persoane au înconjurat casa în care Lot i-a găzduit pe îngeri?`

`3. Cu ce fel de inimă şi cu ce fel de mâini declară Abimelec că a lucrat faţă de Sara?`

`4. Câţi ani a trăit Sara?`

Evanghelizare, Secţiunea 17, subcapitolul „Lucrarea pentru cei din zonele turistice”

`5. Ce fel de misionari sunt necesari în zonele turistice frecventate pentru sănătate şi pentru plăcere?`