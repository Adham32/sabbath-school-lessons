---
title:  นิมิตของยอห์นเกี่ยวกับพระคริสต์ บนเกาะปัทมอส
date:   08/01/2019
---

`อ่านพระธรรมวิวรณ์ 1:12-18 เปรียบเทียบภาพของพระคริสต์ ในฐานะที่ทรงเป็นพระเจ้ากับภาพพระคริสต์ปรากฏในนิมิตของท่าน ดาเนียล ในดาเนียล 10:5, 6 พระเยซูทรงปรากฏในนิมิตที่ประทานให้ กับอัครทูตยอห์นอย่างไร พระองค์กำลังทรงทำอะไร`

ท่านยอห์นเห็นพระเยซูทรงฉลองพระองค์ด้วยชุดของมหาปุโรหิต กำลังทรงดำเนินท่ามกลางคันประทีป นิมิตสะท้อนให้เห็นพลับพลาของชน อิสราเอลสมัยโบราณ ซึ่งคันประทีปเป็นเครื่องให้แสงสว่าง (ดู 1 พงศ์กษัตริย์ 7:49)

ภาพของพระเยซูกำลังดำเนินท่ามกลางคันประทีปชี้ไปยังพระสัญญา ของพระเจ้าที่ทรงให้กับชนอิสราเอลสมัยก่อน ซึ่งพระองค์จะดำเนินท่ามกลาง พวกเขาฐานะพระองค์ทรงเป็นพระเจ้าของพวกเขา (เลวีนิติ 26:12) ในพระธรรม วิวรณ์ คันประทีปเป็นตัวแทนของคริสตจักรทั้งเจ็ดในเอเซีย ซึ่งเป็นเป้าหมาย ดั้งเดิมที่ข่าวของพระธรรมวิวรณ์ส่งไปให้ (วิวรณ์ 1:20) และ (ดังเราจะได้ศึกษา ในบทเรียนวันพุธ) คันประทีปยังเป็นสัญลักษณ์ของคริสตจักรของพระองค์ ตลอดในประวัติศาสตร์ โดยพระวิญญาณบริสุทธิ์ พระองค์ทรงดูแลเอาพระทัย ใส่คริสตจักรของพระองค์บนโลก และพระองค์จะทรงสถิตอยู่กับประชากรของ พระองค์อย่างต่อเนื่อง จนกว่าพระองค์จะเสด็จกลับมารับพวกเขาไปยังบ้าน ชั่วนิรันดร์

ยิ่งกว่านั้น ภาพของพระเยซูในฐานะมหาปุโรหิตท่ามกลางคันประทีป ถูกนำมาจากพิธีปฏิบัติของพระวิหารในกรุงเยรูซาเล็ม ภาระหน้าที่ของปุโรหิต ในแต่ละวัน คือรักษาคันประทีปในห้องวิสุทธิสถานให้ลุกไหม้ส่องสว่างไสว เขา จะตกแต่งไส้ประทีป และเติมน้ำมันให้ประทีป หากไส้ประทีปสั้นหรือไม่ส่อง สว่างเต็มที่ เขาต้องเปลี่ยนไส้ประทีป หากไฟที่ประทีบดวงใดดับ เขาต้องรีบ จุดไฟให้กับประทีปดวงนั้นโดยทันที ในทำนองนี้ปุโรหิตจะคุ้นเคยกับสภาพ ของคันประทีปแต่ละอัน ในทำนองเดียวกันพระเยซูทรงทราบถึงความต้องการ และสถานการณ์ของประชากรของพระองค์ และทรงทูลขอ (intercedes) เพื่อ พวกเขาแต่ละบุคคลไป

`อ่านพระธรรมวิวรณ์ 2:2, 9, 13, 19; 3:1, 8, 15 คำกล่าวที่ว่า “ข้าพเจ้าทราบเกี่ยวกับพระเยซูทรงคุ้นเคยกับสถานการณ์ และความ ต้องการของประชากรของพระเจ้า” คืออะไร`

พระเยซูทรงพิสูจน์เอกลักษณ์ของพระองค์ ตามพระนามของพระเจ้า ที่พระองค์เป็น พระองค์ตรัสว่า “เราเป็นเบื้องต้น และเราเป็นเบื้องปลาย” (อิสยาห์ 44:6) และ “เราคือผู้นั้น เราเป็นเบื้องต้น และเราเป็นเบื้องปลาย” (อิสยาห์ 48:12) คำในภาษากรีกสำหรับ “เบื้องปลาย” คือ “eschatos” ซึ่งมา จากคำว่า “การศึกษาถึงเหตุการณ์สุดปลาย” คือ “eschatology” สิ่งนี้แสดง ให้เห็นโฟกัสของการศึกษาถึงเหตุการณ์สุดท้ายคือเรื่องของพระเยซูคริสต์ ผู้ทรงมีถ้อยคำสุดท้ายสำหรับเหตุการณ์สุดปลาย พระองค์ทรงเป็น “ผู้ที่ดำรง ชีวิตอยู่ตลอดไปเป็นนิตย์ และเราถือลูกกุญแจทั้งหลายแห่งความตาย และ แห่งแดนคนตาย” (วิวรณ์ 1:18) โดยการสิ้นพระชนม์ และการฟื้นพระชนม์ พระเยซูทรงได้รับสิทธิอำนาจให้เป็นผู้เปิดประตูของความตาย” (โยบ 17:16; สดุดี 9:13) คนทั้งมวลที่ไว้วางใจในพระองค์จะฟื้นจากหลุมฝังศพสู่ชีวิตนิรันดร์ (1 โครินธ์ 15:21-23) เหล่าผู้ติดตามที่สัตย์ซื่อไม่จำเป็นต้องหวาดกลัว เพราะ แม้ในความตายพวกเขาอยู่ภายใต้การดูแลของพระองค์ และหากพระองค์ทรง ดูแลผู้ที่ตายไปแล้ว พระองค์จะทรงใส่พระทัยมากเพียงใดกับผู้ที่ยังมีชีวิตอยู่” (1 เธสะโลนิกา 4:16, 17)