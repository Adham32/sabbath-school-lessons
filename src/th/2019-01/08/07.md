---
title:  ศึกษาเพิ่มเติม
date:   22/02/2019
---

อ่านหนังสือของ เอลเลน จี. ไว้ท์, The Great Controversy ในบท “Snares of Satan”, หน้า 518-530

วัตถุประสงค์ของพระธรรมวิวรณ์ บทที่ 12 คือ ก่อนอื่นทั้งหมด เพื่อ บอกประชากรของพระเจ้าถึง “การต่อสู้ขัดแย้งยิ่งใหญ่ระหว่างพระคริสต์กับ ซาตานและกองกำลังของมัน” ในวาระสุดท้าย พระธรรมเล่มนี้เตือนประชากร ของพระเจ้าอย่างเป็นทางการว่า สิ่งที่พวกเขากำลังเผชิญในปัจจุบัน และ กำลังติดตามมาในอนาคต จะเป็นประสบการณ์ลักษณะรุนแรงยิ่งขึ้น พวกเขา ต้องต่อต้านศัตรูที่โกรธจัด อัครทูตเปาโลเตือนเราถึงกิจการในวาระสุดท้ายว่า “คนนอกกฎหมายนั้นจะมาโดยการดลบันดาลของซาตาน พร้อมกับการ อิทธิฤทธิ์ทุกอย่าง ทั้งหมายสำคัญ และการอัศจรรย์จอมปลอม และอุบายชั่ว ทุกอย่าง สำหรับพวกที่จะต้องพินาศ เพราะเขาไม่ได้รักความจริงเพื่อจะรอด ได้” (2 เธสะโลนิกา 2:9, 10)

พระธรรมวิวรณ์เร้าใจเราให้เตรียมตัวต้อนรับอย่างเอาจริงเอาจัง และ ให้เราพึ่งพาพระเจ้าเป็นอันดับแรก ขณะเดียวกันพระธรรมวิวรณ์ให้ความมั่นใจ แก่เราว่า แม้ว่าซาตานจะแข็งแรง และเป็นศัตรูที่มีประสบการณ์ แต่ก็ไม่ได้ แข็งแกร่งพอที่จะเอาชนะพระคริสต์ได้ (ดู วิวรณ์ 12:8) สำหรับประชากรของ พระเจ้าสามารถพบกับความหวังในพระองค์เพียงหนึ่งเดียว ผู้ซึ่งในอดีตได้ ชัยชนะเหนือซาตานและกำลังของมัน และพระองค์ทรงสัญญาที่จะสถิตอยู่ กับผู้ติดตามที่สัตย์ซื่อว่า “และนี่แน่ะ เราจะอยู่กับท่านทั้งหลายเสมอไปจนกว่า จะสิ้นยุค” (มัทธิว 28:20)

**คำถามเพื่อการอภิปราย**

`1. ในฐานะที่เป็นเซเว่นธ์เดย์แอ๊ดเวนตีส เรามองเห็นตนมีคุณสมบัติ ของพงศ์พันธุ์ที่เหลืออยู่หรือไม่ คุณสมบัติเหล่านี้มาพร้อมกับ ความรับผิดชอบอย่างไร (ดู ลูกา 12:48) และเพราะเหตุใดเราจึง ต้องระวังไม่ให้สิ่งเหล่านี้เป็นอุปสรรคต่อความรอดของตน`

`2. “เราได้พูดถึงอำนาจของซาตานมามากแล้ว เป็นความจริงที่ซาตาน มีอำนาจมาก แต่เราขอบพระคุณพระเจ้าสำหรับพระคริสต์ผู้ทรง ฤทธานุภาพ ผู้ทรงขับไล่พญามารออกจากสวรรค์ เราได้พูดถึง ฝ่ายศัตรูของเรา เราอธิษฐานเกี่ยวกับศัตรู เราคิดเกี่ยวกับศัตรู ได้สร้างตัวตนขึ้นในจินตนาการเป็นภาพลางๆ ของซาตานมาก กว่าที่เป็นจริง ทำไมเราจึงไม่พูดถึงเรื่องของพระเยซู ทำไมไม่คิด ถึงฤทธานุภาพและความรักของพระองค์ ซาตานพอใจมากที่เรา ยกยออำนาจของมัน จงเทิดทูนพระเยซูขึ้น และตรึกตรองเกี่ยว กับพระองค์ และโดยการมองดูเราจะได้รับเปลี่ยนแปลงไปสู่พระฉายาของพระองค์” (เอลเลน จี. ไว้ท์, Advent Review and Sabbath Herald, 19 มีนาคม 1889) มีทางใดบ้างที่คริสเตียน ยกยออำนาจของซาตาน และมีอันตรายเพียงใดที่เราไม่ตระหนัก ถึงอำนาจของซาตานตามที่เป็นจริง ที่สำคัญเราต้องรับรู้ว่า ซาตานมีตัวตนจริงๆ เช่นกัน`