---
title:  การแกะตราดวงที่หนึ่ง
date:   27/01/2019
---

`อ่านพระธรรมวิวรณ์ 6:1-8 พร้อมกันไปกับเลวีนิติ 26:21-26 และมัทธิว 24:1-14 สังเกต “กุญแจคำ” ในข้อพระคัมภีร์เหล่านี้ คุณ เรียนรู้อะไรเกี่ยวความหมายของตราสี่ดวงแรก บนพื้นฐานของความ “เหมือนหรือคล้ายกัน” (parallels) ของข้อพระคัมภีร์เหล่านี้`

เหตุการณ์ของตราเจ็ดดวงจะต้องเข้าใจในลักษณะ “บริบท” (context) ของคำสาปแช่งใน “พันธสัญญา” (covenant) ของพระคัมภีร์เดิม โดยเฉพาะ ในความหมายของดาบ การกันดารอาหาร โรคระบาด และสัตว์ป่าทั้งหลาย (เลวีนิติ 26:21-26) ผู้เผยพระวจนะเอเสเคียลเรียกพวกเขาว่า “ภัยแห่งการ พิพากษาร้ายแรงสี่ประการ” (เอเสเคียล 14:21) เหล่านี้เป็นการพิพากษา หรือ การตีสอนของพระเจ้า เพื่อปลุกประชากรของพระองค์ให้ตื่นตัวในชีวิตฝ่าย วิญญาณ พระองค์ทรงตีสอนพวกเขาเมื่อพวกเขาไม่สัตย์ซื่อต่อพระสัญญา ทำนองเดียวกัน ผู้ที่ขี่ม้าสี่ตัวนั้น พระเจ้าสื่อความหมายในการรักษาประชากร ของพระองค์ให้ตื่นตัวรอคอยการเสด็จกลับมาของพระองค์

ในตราสี่ดวงแรก เมื่อเปรียบเทียบมีความเหมือนกันใกล้ชิดมากกับ มัทธิว 24:4-14 ซึ่งพระเยซูทรงอธิบายไว้ว่าจะมีอะไรบังเกิดขึ้นบ้างในโลก ผู้ที่ ขี่ม้าทั้งสี่ มีความหมายว่าพระเจ้าทรงรักษาประชากรของพระองค์ให้ดำเนิน ชีวิตไปบนเส้นทางอันถูกต้อง ด้วยการเตือนพวกเขาว่าโลกนี้ ที่พวกเขามีชีวิต อยู่ “ไม่ใช่บ้านของพวกเขา”

ในเชิงสัญลักษณ์ วิวรณ์ 6:1, 2 เป็นเรื่องเกี่ยวกับการได้ชัยชนะ เช่นกัน ทำให้ผู้คนใส่ใจวิวรณ์ 19:11-16 ซึ่งวาดภาพให้เห็นพระคริสต์ทรงขี่ม้า สีขาว ทรงนำกองทัพแห่งทูตสวรรค์ของพระองค์ เพื่อปลดปล่อยประชากรของ พระองค์ เมื่อพระองค์เสด็จกลับมาครั้งที่สอง ม้าสีขาวหมายถึงความบริสุทธิ์ ชอบธรรม ซึ่งสีขาวตามปกติมีความเกี่ยวพันกับพระคริสต์ และผู้ติดตาม พระองค์ ผู้ที่ขี่ม้าสีขาวถือคันธนู และได้รับมอบมงกุฎ และท่านก็ออกไปอย่าง มีชัย และเพื่อจะได้ชัยชนะ (วิวรณ์ 6:2) นิมิตนี้ทำให้นึกถึงภาพลักษณ์ของ พระเจ้าในพระคัมภีร์เดิม พระองค์กำลังทรงม้า พระหัตถ์ถือธนู ทรงนำทัพ รุดหน้าไปเพื่อกำชัยชนะเหนือศัตรู (ฮาบากุก 3:8-13; สดุดี 45:4, 5) คำภาษา กรีกสำหรับมงกุฎที่พบใน (วิวรณ์ 6:2) ซึ่งผู้ได้ชัยชนะสวมไว้บนศีรษะคือ “สะเตฟาโนส” (stephanos) เป็นมงกุฎแห่งชัยชนะ (วิวรณ์ 2:10; วิวรณ์ 3:11)

ผู้ที่ขี่ม้า คือผู้ที่ได้รับชัยชนะ พระองค์ทรงม้ารุดหน้าไปเพื่อชัยชนะ ตราดวงแรกพรรณนาให้เห็นฉากการเผยแพร่พระกิตติคุณ ซึ่งเริ่มต้น ด้วยพลังอำนาจ ในวันเพนเทคอสต์ ซึ่งทำให้อาณาจักรของพระคริสต์ขยาย ออกไป กระนั้นยังคงมีหลายพื้นที่ต้องเข้าไปประกาศ เพราะยังมีผู้คนอีกมาก มายที่จะต้องเอาชนะดวงวิญญาณ และนำพวกเขามาเป็นผู้ติดตามพระเยซู จนกระทั่งในที่สุดคนทั้งมวลได้ยินเรื่องความรอดของพระคริสต์ และตระหนัก จริงจังถึงการเสด็จมาด้วยสง่าราศีเป็นอันมากของพระคริสต์

ตามคำพยากรณ์แล้ว ฉากของตราดวงแรกสอดคล้องกันกับข่าวสารที่ พระเยซูทรงประทานแก่คริสตจักรเอเฟซัส ซึ่งบรรยายถึงคริสตจักรสมัย อัครทูตในศตวรรษแรก ในช่วงที่พระกิตติคุณเผยแพร่ออกไปอย่างรวดเร็วทั่ว โลก (โคโลสี 1:23)

`เพราะเหตุใดเราจึงต้องจำไว้เสมอว่า ในพระคริสต์ เราเป็นฝ่าย ที่ชนะ ไม่ว่าสถานการณ์ในปัจจุบันจะเป็นอย่างไรก็ตาม`