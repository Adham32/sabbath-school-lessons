---
title:  คริสเตียนในคริสตจักรเลาดีเซีย
date:   17/01/2019
---

คริสตจักรสุดท้ายที่พระเยซูทรงเสนอพระองค์เองคือคริสตจักรแห่งเมือง เลาดีเซีย เป็นเมืองมั่งคั่งตั้งอยู่บนถนนสายการค้าหลักสายหนึ่ง เมืองนี้มี ชื่อเสียงในอุตสาหกรรมการทอผ้าขนสัตว์ มีผู้พบทองคำบนฝั่งลำธารไม่ห่าง ตัวเมืองในปริมาณมหาศาล เมืองเลาดีเซียมีโรงเรียนแพทย์ ซึ่งนอกจากการ ผลิตแพทย์ ยังมีการปรุงยารักษาโรคตาที่มีชื่อเสียง ความรุ่งเรืองของเมืองทำ ให้ประชากรรู้สึกภูมิใจ และคิดว่าพวกตนมีความพอเพียงในตนเองทุกอย่าง ในราวปี ค.ศ. 60 เกิดแผ่นดินไหวครั้งใหญ่ทำให้บ้านเรือน และสิ่งปลูกสร้างหักพัง ลงเป็นบริเวณกว้าง แต่ประชาชน โดยคณะกรรมการเมืองไม่ขอรับการช่วย เหลือที่รัฐบาลโรมันเสนอให้ โดยอ้างว่าพวกเขามีทุกสิ่งพอเพียงที่จะบูรณะ ตัวเมืองขึ้นได้เอง หลังแผ่นดินไหวชาวเมืองตระหนักว่าพวกตนขาดแคลนน้ำ บริโภค-อุปโภคไประยะหนึ่งเพราะท่อระบายน้ำ สร้างตามเทคนิคของชาวโรมมัน ที่เรียกว่า “อะเควดัคท์” (aqueduct) ได้รับความเสียหายหนัก แหล่งน้ำคือ บ่อน้ำพุร้อนแห่ง “ไฮราโพลิส” ซึ่งอยู่ห่างออกไปหลายกิโลเมตร กระนั้น เมื่อน้ำไหลมาถึงตัวเมืองน้ำยังอุ่นอยู่

`อ่านพระธรรมวิวรณ์ 3:14-17 พร้อมกันไปกับ โฮเชยา 12:8 ความรู้สึกของชาวเมืองเลาดีเซีย ที่ว่าพวกตนมีทุกสิ่งพอเพียงด้วย ตนเอง ได้แผ่ซ่านไปครอบคลุมชาวคริสเตียนแห่งเมืองเลาดีเซียให้รู้สึก ว่าพวกตนมีความพอเพียงด้านจิตวิญญาณอย่างไร`

พระเยซูไม่ทรงว่ากล่าวคริสเตียนในเมืองเลาดีเซียสำหรับความบาป ร้ายแรงใด เช่นว่า “เป็นคนนอกรีต” หรือ “ถอยห่าง-ละทิ้งพระเจ้า” แต่ปัญหา ของพวกเขาคือ “ความอิ่มอกอิ่มใจ” (complacency) ความรู้สึกในด้านวิญญาณ เช่นนี้จะนำไปสู่ ความเฉื่อยชาด้านจิตวิญญาณ ซึ่งเหมือนกับน้ำจากบ่อน้ำพุ ร้อนซึ่งเมื่อไหลมาตามท่อเมื่อถึงตัวเมืองยังอุ่นอยู่ พระเยซูตรัสว่า “เพราะเจ้า เป็นแต่อุ่นๆ ไม่ร้อนและไม่เย็น เราจะคายเจ้าออกจากปากของเรา” (วิวรณ์ 3:16) “เจ้าพูดว่า “ข้าร่ำรวยแล้ว ข้าไม่ต้องการสิ่งใดเลย เจ้าไม่รู้ว่าเจ้าเป็นคน น่าสมเพช น่าสังเวช เจ้ายากจน ตาบอด และเปลือยกาย” (วิวรณ์ 3:17) ในฝ่ายจิตวิญญาณ

สภาพของคริสตจักรเลาดีเซียเป็นสัญลักษณ์ด้านจิตวิญญาณของ คริสตจักรของพระเจ้าในช่วงใกล้สิ้นสุดของประวัติศาสตร์โลก ซึ่งมีสายเชื่อม ต่อให้เห็นส่วนหนึ่งของพระธรรมวิวรณ์ การเชื่อมต่อนี้จะเห็นได้จากคำเตือน ของพระเยซูในพระธรรมวิวรณ์ซึ่งเขียนไว้ในวงเล็บ “นี่แน่ะเรากำลังมาเหมือน อย่างขโมย คนที่ตื่นอยู่และรักษาเสื้อผ้าของตนไว้ก็เป็นสุข เพราะว่าเขาไม่ ต้องเดินเปลือยกายให้คนทั้งหลายเห็นสภาพอันน่าอับอาย) (วิวรณ์ 16:15) พระคริสต์แนะ “ให้ซื้อเสื้อผ้าสีขาว เพื่อจะได้สวมให้พ้นความอับอายที่ต้อง เปลือยกาย และซื้อยาหยอดตาของเจ้าเพื่อเจ้าจะได้เห็น” (วิวรณ์ 3:18)

การเตือนให้คนหนึ่งรักษาเสื้อผ้าของตนไว้นี้ เพื่อจะไม่ปรากฏตัว เปลือยกาย ซึ่งอ้างถึงการสงครามฝ่ายจิตวิญญาณแห่ง “อารมาเกดโดน” (Armageddon) ช่วงเวลาการเตือนของพระเยซูอาจดูเหมือนจะค่อนข้าง แปลก ประการแรก เพราะเป็นไปไม่ได้อีกต่อไปที่จะได้รับเสื้อผ้าเหล่านั้น ยิ่งกว่านั้นช่วงเวลาแห่งการภาคทัณฑ์ หรือ “การผ่อนผัน” (probation) ได้ปิด ไปแล้วสำหรับทุกคน แต่การเตือนให้แต่ละคนรักษาเสื้อผ้าของตนเชื่อมโยง กับภัยพิบัติประการที่หก และสงครามอารมาเกดโดน เพราะว่าพระเยซูทรง ประสงค์จะกล่าวเตือนชาวเมืองเลาดีเซียเป็นการล่วงหน้าถึง “ความขัดแย้ง อันน่ากลัว” ก่อนที่จะสายเกินไป เช่นนั้น พระธรรมวิวรณ์ 16:15 เตือนผู้เชื่อ ชาวเลาดีเซีย ถ้าพวกเขาล้มเหลวเพราะไม่ใส่ใจคำแนะนำของพระเยซู และ ยังคงเลือกที่จะปล่อยให้ร่างกายเปลือยเปล่าต่อไป (วิวรณ์ 3:17, 18) พวกเขา จะพบกับความพินาศ เมื่อพระองค์เสด็จกลับมาครั้งที่สอง (ดู 1 ยอห์น 2:28-3:3)

พระเยซูทรงให้ความมั่นใจแก่ชาว “เลาดีเซีย” ว่าพระองค์ทรงรัก พวกเขา และพระองค์กล่าวเชิญชวนให้พวกเขากลับใจใหม่ (วิวรณ์ 3:19) พระองค์ทรงสรุปการเชิญชวนโดยการวาดภาพพระองค์ประดุจนักรักใน พระธรรมเพลงซาโลมอน 5:2-6 ทรงยืนที่ประตูและเคาะอ้อนวอนให้เปิดประตู และพระองค์จะเข้าไป “นี่แน่ะ เรายืนอยู่ที่ประตู ถ้าใครได้ยินเสียงของเรา และ เปิดประตู เราจะเข้าไปหาเขา และจะรับประทานอาหารร่วมกับเขา และเขาจะ รับประทานอาหารร่วมกับเรา” (วิวรณ์ 3:20) ทุกคนที่เปิดประตู และเชิญให้ พระองค์เข้าไป เท่ากับได้รับประทานอาหารอย่างใกล้ชิดกับพระองค์ และใน ที่สุดได้ครอบครองกับพระองค์ บนบัลลังก์ของพระองค์ (ดู วิวรณ์ 20:4) การ เชื้อเชิญนี้ไม่ควรจะมีใครพลาดไป

`อ่านพระธรรมวิวรณ์ 3:18-22 พระเยซูทรงให้คำแนะนำอะไร แก่ชาวเลาดีเซีย อะไรคือสัญลักษณ์ของทองคำ อะไรคือเสื้อผ้าสีขาว และอะไรคือน้ำมันทาตา (ดู 1 เปโตร 1:17; อิสยาห์ 61:10; เอเฟซัส 1:17, 18) คำแนะนำนี้กล่าวอะไรกับเราซึ่งเป็นเซเว่นธ์เดย์แอ๊ดเวนตีส ใคร มองเห็นตัวเราเองเป็นดุจคริสตจักรเลาดีเซียบ้าง`