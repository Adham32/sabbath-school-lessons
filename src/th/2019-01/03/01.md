---
title:  ข่าวสารของพระเยซูถึงคริสตจักรทั้งเจ็ด
date:   12/01/2019
---

### อ่านข้อพระคัมภีร์สำหรับบทเรียนสัปดาห์นี้
วิวรณ์ 2:8-11; วิวรณ์ 2:12-17; วิวรณ์ 2:18-29; วิวรณ์ 3:1-6; วิวรณ์ 3:7-13; วิวรณ์ 3:14-22; อิสยาห์ 61:10

> <p>ข้อควรจำ</p>
> “คนที่ชนะ เราจะให้เขานั่งกับเรา บนที่นั่งของเรา เหมือน อย่างที่เรามีชัยชนะแล้ว และได้นั่งกับพระบิดาของเรา บนพระที่นั่งของพระองค์” (วิวรณ์ 3:21)

จากเกาะปัทมอส พระเยซูทรงส่งจดหมายเจ็ดฉบับ ผ่านอัครทูต ยอห์น เพื่อนำไปให้ประชากรของพระองค์ซึ่งอยู่ในเจ็ดคริสตจักร ซึ่งตั้งอยู่ในเอเชีย ในสมัยของท่านยอห์น คริสตจักรเหล่านี้เป็นสัญลักษณ์ ของสภาพของคริสตจักรตลอดประวัติศาสตร์

ถ้านำเอาข่าวสารสำหรับคริสตจักรทั้งเจ็ดมาเปรียบเทียบกัน ข่าวสาร จะดำเนินไปตามแนวของ “โครงสร้างหกส่วน” เหมือนกัน ส่วนแรกแต่ละฉบับ เริ่มต้นด้วยข่าวสารของพระเยซู โดยระบุชื่อคริสตจักรเจาะจง ส่วนที่สองเริ่ม ต้นวลี “พระองค์ผู้........” ซึ่งพระองค์ทรงกล่าวแนะนำพระองค์เองให้แต่ละ คริสตจักรรับทราบ โดยคำพรรณนาและสัญลักษณ์พบได้ใน บทที่ 1. คำ พรรณนาเหล่านั้นของพระเยซูเหมาะสมลงตัวต่อความต้องการเฉพาะของ แต่ละคริสตจักรเช่นนั้น พระเยซูทรงชี้ไปยังความสามารถที่จะตอบโจทย์ สำหรับการดิ้นรนต่อสู้ในปัญหาและสถานการณ์ ต่อจากนั้นจะแนะนำว่าจะ ออกมาจากสถานการณ์ลำบากนั้นอย่างไร ในที่สุดแต่ละข่าวสารสรุปด้วยคำ เชิญชวนให้รับฟัง “หัวใจของข่าวสาร” ซึ่งมาพร้อมกับพระสัญญาที่พวก เขาจะได้รับชัยชนะอย่างไร

ตามที่เราได้พบในบทเรียนของสัปดาห์ที่แล้ว ซึ่งเป็นการวิเคราะห์ ข่าวสารสำหรับคริสตจักรแรกเมืองเอเฟซัส และดังที่เราจะเห็นในสัปดาห์นี้ ในการศึกษาข่าวสารที่เหลืออีกหกข่าวสาร เราจะเห็นว่าพระเยซูทรงเสนอ ความหวัง และคำตอบต่อความต้องการของแต่ละคริสตจักรในแต่ละสถาน- การณ์อย่างไร แน่นอน พระองค์ทรงสามารถตอบสนองต่อความต้องการใน ปัจจุบันของเราได้เช่นกัน