---
title:  ความหมายของแตร
date:   11/02/2019
---

ในการวาดให้เห็นภาพการเข้าแทรกแซงของพระเจ้าเพื่อช่วยประชากร ของพระองค์ พระธรรมวิวรณ์ใช้จินตนาการของแตร (trumpets) ในพระคัมภีร์ เดิม เสียงแตรเป็นสิ่งสำคัญในชีวิตประจำวันของชนอิสราเอลโบราณ (ดู กันดารวิถี 10:8-10; 2 พงศาวดาร 13:14, 15) เสียงแตรเตือนผู้คนว่าถึงเวลา ที่จะนมัสการในพระวิหาร เสียงแตรยังใช้เป่าเป็นสัญญาณในการเข้าสงคราม นอกจากนี้ยังใช้เสียงแตรในเวลาแห่งการเก็บเกี่ยว และระหว่างพิธีเลี้ยงฉลอง ต่างๆ

ในระหว่างการนมัสการในพระวิหาร มีการใช้เสียงแตรประสานกับการ อธิษฐาน หรือระหว่างการประกอบพิธี เสียงแตรจะ “ช่วยเตือน” ถึงพันธ สัญญาที่พระเจ้าได้ทรงทำไว้กับประชากรของพระองค์ ขณะเดียวกันเสียงแตร จะเตือนผู้คนให้เตรียมพร้อมสำหรับวันขององค์พระผู้เป็นเจ้า “จงเป่าเขาสัตว์ (trumpets) ในศิโยน จงเปล่งเสียงเตือนภัยบนภูเขาบริสุทธิ์ของเรา ให้ทุกคน อาศัยในแผ่นดินตัวสั่น เพราะวันแห่งพระยาห์เวห์กำลังมา ใกล้เข้ามาแล้ว” (โยเอล 2:1) ในระหว่างสงคราม เสียงแตรเป็นกุญแจของการสั่งสอน และการ เตือนภัย และเป็นเสียงเสียงร้องทูลพระเจ้าให้ทรงช่วยประชากรของพระองค์ แนวคิดนี้เป็นพื้นฐานเบื้องหลัง (backdrop) สำหรับเสียงแตรในวิวรณ์

`อ่านพระธรรมวิวรณ์ 8:13; 9:4, 20, 21 ใครเป็นเป้าหมายของ การพิพากษาของแตรทั้งเจ็ดคัน`

เสียงแตรกระตุ้นเหตุการณ์ในพระธรรมวิวรณ์ เป็นเครื่องหมายบอก ถึงการเข้าแทรกแซงของพระเจ้าในประวัติศาสตร์ อันเป็นการตอบสนองต่อคำ อธิษฐานแห่งประชากรของพระเจ้า ขณะตราต่างๆ ในเบื้องต้นเกี่ยวข้องกับ ประชากรของพระเจ้า เสียงแตรส่งข่าวถึงการพิพากษาซึ่งจะเกิดขึ้นกับผู้อาศัย บนแผ่นดินโลก “และข้าพเจ้าเห็น และได้ยินนกอินทรีตัวหนึ่งที่บินอยู่บน ท้องฟ้าร้องเสียงดังว่า วิบัติ วิบัติ วิบัติ จะมีแก่คนทั้งหลายที่อยู่บนแผ่นดินโลก เพราะเสียงของแตรที่เหลืออยู่ซึ่งทูตสวรรค์ทั้งสามองค์กำลังจะเป่า” (วิวรณ์ 8:13) ในเวลาเดียวกัน เป็นการเตือนให้ผู้อาศัยบนแผ่นดินโลกให้กลับใจใหม่ ก่อนที่จะสายเกินไป

เสียงของแตรทั้งเจ็ดปกคลุมความเคลื่อนไหว (course of events) ของเหตุการณ์ต่างๆ จากสมัยของอัครทูตยอห์นจนกระทั่งช่วงการปิดฉากของ ประวัติศาสตร์โลก (วิวรณ์ 11:15-18) แตรทั้งหลายถูกเป่าขณะมีการทูลขอ ความกรุณาในสวรรค์เพื่อผู้คนที่กำลังประสบความยากลำบากบนโลก (วิวรณ์ 8:3-6) ในเวลาเดียวกันพระกิตติคุณกำลังถูกเทศนาเผยแพร่บนแผ่นดินโลก (วิวรณ์ 10:8 - 11:14) เสียงแตรครั้งนี้เป็นสัญญาณของการพิพากษาเพียงหนึ่ง ในสามของโลกที่ทรงสร้างขึ้น เสียงของแตรคันที่เจ็ดประกาศให้ทราบว่าเวลา มาถึงแล้วสำหรับพระคริสต์จะได้สิทธิ์ (assume) ขึ้นสู่การครองราชย์ แตร ทั้งเจ็ดถูกใช้ในช่วงเวลาเดียวกับคริสตจักรทั้งเจ็ด และตราทั้งเจ็ด

- (ก) แตรสองคันแรกสื่อข่าว (herald) ถึงการพิพากษาแก่ประชาชาติที่ ตรึงพระคริสต์ และทำการกดขี้ข่มเหงคริสตจักรยุคแรกเริ่ม และกรุงเยรูซาเล็ม ที่คิดกบฏ และอาณาจักรโรมัน
- (ข) แตรคันที่สาม และที่สี่ วาดภาพให้เห็นการพิพากษาแห่งสวรรค์ ที่ลงโทษผู้ละทิ้งศาสนาของคริสเตียนในยุคกลาง
- (ค) แตรคันที่ห้า และคันที่หกพรรณนาถึงการต่อสู้ภายของกลุ่ม ศาสนาหลังยุคกลาง ก่อนช่วงการปฏิรูปศาสนา ลักษณะพิเศษเฉพาะของช่วง เวลานี้ชี้ว่า จากการเพิ่มขึ้นของกิจกรรมของซาตาน (demonic activity) ซึ่ง ในที่สุดได้ชักนำโลกเข้าสู่สงคราม “อารมาเกดโดน” (Armageddon)

`ไม่ต้องสงสัย ประวัติศาสตร์ประกอบด้วยการหลั่งเลือด เต็มไป ด้วยความเจ็บปวดและความเสียใจ ความจริงในความเศร้าโศกนี้ ช่วย เราให้ตระหนักว่า เป็นการอัศจรรย์เพียงใด ที่พระเจ้าทรงประทาน พระสัญญาซึ่งเป็นจริงผ่านทางพระเยซูคริสต์`