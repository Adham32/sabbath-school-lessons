---
title:  ตสวรรค์กับหนังสือม้วนที่เปิดอยู่
date:   12/02/2019
---

แตรคันที่หกนำเราไปสู่ช่วงเวลาสุดท้าย ประชากรของพระเจ้าถูกเรียก ให้ทำอะไรระหว่างช่วงเวลานี้ ก่อนแตรคันที่เจ็ดจะส่งเสียง การหยุดพักระหว่าง ฉาก (inerlude) ได้แทรกเข้ามาอธิบายถึงภารกิจ และประสบการณ์แห่ง ประชากรของพระเจ้าในช่วงวาระสุดท้าย

`อ่านพระธรรมวิวรณ์ 10:1-4 มีอะไรเกิดขึ้นตรงนี้`

“ทูตสวรรค์มีฤทธิ์อีกองค์หนึ่ง ผู้มีบุคลิกสง่างามไม่น้อยกว่าพระเยซู คริสต์” (เอลเลน จี. ไว้ท์, The SDA Bible Commentary, เล่ม 7, หน้า 971) เท้าขวาของท่านยืนบนทะเล เท้าซ้ายของท่านยืนอยู่บนบก แสดงเป็นนัยว่า ท่านมีอำนาจปกครองเหนือจักรวาล และท่านกำลังประกาศข่าวที่สำคัญยิ่ง ไปทั่วโลก ท่านร้องเสียงดังเหมือนเสียงสิงโตคำราม สิงโตคำรามเป็นสัญลักษณ์ถึงพระสุรเสียงของพระเจ้า (ดู โฮเชยา 11:10; วิวรณ์ 5:5)

อัครทูตยอห์นไม่ได้รับอนุญาตให้บันทึกเสียงของฟ้าร้องที่กล่าวออกมา เป็นคำพูด ซึ่งเป็นสิ่งเกี่ยวกับอนาคต ที่พระเจ้าไม่ทรงเปิดเผยให้เราทราบผ่าน ท่านอัครทูตยอห์น

`อ่านพระธรรมวิวรณ์ 10:5-7 เปรียบเทียบกับข้อความในดาเนียล 12:6, 7 มีถ้อยคำใดที่คำกล่าวของข้อพระคัมภีร์ทั้งสองมีส่วนที่คล้ายกัน`

เมื่อทูตสวรรค์กล่าวว่า “จะไม่มีการเนิ่นนานอีกต่อไป” (วิวรณ์ 10:6) ภาษากรีก “โครโนส” (chronos) แสดงว่าท่านอ้างถึงช่วงหนึ่งของเวลา ชี้กลับ ไปยัง ดาเนียล 12:6, 7 ซึ่งทูตสวรรค์กล่าวถึงการกดขี่ข่มเหงธรรมิกชนจะ สิ้นสุดลงใน “หนึ่งวาระ สองวาระ และครึ่งวาระ” ซึ่งเท่ากับ 1,260 ปี (จาก ค.ศ. 538-1798) ช่วงเวลาดังกล่าวนี้คริสตจักรทั้งหลายถูกกดขี่ข่มเหงโดย ระบบการปกครองของคริสตจักรคาทอลิก (papacy) (เปรียบเทียบกับดาเนียล 7:25) ในเมื่อคำพยากรณ์ในพระธรรมดาเนียลและวิวรณ์ “วัน” เป็นสัญลักษณ์ เท่ากับ “ปี” (กันดารวิถี 14:34; เอเสเคียล 4:6) และ 1 ปีในคำพยากรณ์เท่ากับ 360 วัน หรือ 360 ปีดังนั้นเวลาที่กล่าวถึง 1 วัน, 2 วัน และ ½ วัน นับรวมกัน จะเท่ากับ 1,260 วัน หรือ 3 ½ ปี และภายหลังของช่วงเวลานี้ในคำพยากรณ์นี้ วาระสุดท้ายจะมาถึง

เมื่อพูดถึงคำพยากรณ์เรื่อง “วัน” ที่จะไม่อ้างถึงคำพยากรณ์ใน พระธรรมดาเนียล 8:14 คงไม่ได้เวลาในคำพยากณ์นี้ยาวนานถึง 2,300 วัน ของคำพยากรณ์ ซึ่งจะเท่าเวลาจริง 2,300 ปี (เริ่มจาก 457 ปี ก่อน ค.ศ. จน ถึงปี ค.ศ. 1844) หลังจากช่วงเวลานี้ ไม่มีคำพยากรณ์เกี่ยวกับช่วงระยะเวลา อื่นอีก เอลเลน จี. ไว้ท์ กล่าวในเรื่องนี้ว่า “เวลานี้ทูตสวรรค์ประกาศด้วย ถ้อยคำจริงจังเหมือนการกล่าวคำสาบาน (ในศาล) ว่า...คำพยากรณ์ เกี่ยวกับเวลา ซึ่งควรมาก่อนหน้าการเสด็จกลับมาขององค์พระผู้เป็นเจ้าของเรา นั่นคือ เหล่าผู้เชื่อจะไม่มีข่าวสารเรื่องระยะเวลาที่แน่นอน (defi nite time) อีก คำพยากรณ์เกี่ยวกับระยะเวลาเรื่องสุดท้าย คือ คำพยากรณ์ 2,300 ปี ซึ่งสิ้นสุดลงในฤดูใบไม้ร่วงปี ค.ศ. 1844 ถือ เป็นคำพยากรณ์อันยาวนานที่สุด และเป็นคำพยากรณ์เรื่องกำหนด วาระสุดท้ายที่แน่นอน” (เอลเลน จี. ไว้ท์, The SDA Bible Commentary, เล่ม 7, หน้า 971)

`ข้อความของ เอลเลน จี. ไว้ท์ นี้บอกเราว่า เพราะเหตุใดเราจึงต้องไม่รับฟังหรือแสวงหาวันที่เฉพาะเจาะจงเกี่ยวกับการเสด็จกลับมาของ องค์พระผู้เป็นเจ้าในอนาคต`