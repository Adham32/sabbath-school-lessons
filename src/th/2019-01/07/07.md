---
title:  ศึกษาเพิ่มเติม
date:   15/02/2019
---

แตรคันที่เจ็ด (วิวรณ์ 11:15-18) เป็นสัญญาณตอนจบประวัติศาสตร์ ของโลกนี้ เวลาได้มาถึงที่พระเจ้าจะทรงเปิดเผยถึงฤทธานุภาพ และสิทธิการ ครองราชย์ของพระองค์ต่อโลกที่ทรยศใบนี้ ซึ่งตกอยู่ภายใต้การครอบครอง ของซาตานมาหลายพันปี ตอนนี้เกือบถึงเวลากลับสู่การครอบครองของ พระเจ้า สิ่งนี้ได้เกิดขึ้นภายหลังการสิ้นพระชนม์บนกางเขน การฟื้นพระชนม์ และการเสด็จขึ้นสู่สวรรค์ พระคริสต์ทรงประกาศอย่างเป็นทางการ และด้วย ความชอบธรรมที่พระองค์จะทรงปกครองโลกนี้ (วิวรณ์ 12:10, 11) ฝ่ายซาตาน รู้ตัวดีว่าเป็นฝ่ายพ่ายแพ้ และมันรู้ว่าเวลาของมันเหลืออยู่น้อย (วิวรณ์ 12:12) จึงระบายความโกรธแค้นออกมาเต็มที่ แต่ข่าวสารของแตรคันที่เจ็ดประกาศ ว่า การแย่งชิงของซาตานได้มาถึงจุดสิ้นสุด และในอีกไม่นานโลกใบนี้จะได้ กลับมาอยู่ภายใต้การปกครองอันชอบธรรมของพระคริสต์

แตรคันที่เจ็ดบอกโครงร่างของเนื้อหาที่ยังเหลืออยู่ของพระธรรมวิวรณ์ (1) ประชาชาติเต็มไปด้วยความโกรธ วิวรณ์ บทที่ 12-14 ซึ่งพรรณนาว่า ซาตานเต็มไปด้วยความโกรธ (วิวรณ์ 12:17) ซาตานมีสองพันธมิตรคือทั้ง สัตว์จากทะเล และสัตว์จากบนบก ต่างเตรียมประชาชาติของโลกนี้ให้ทำการ ต่อต้านประชากรของพระเจ้า (2) พระพิโรธของพระเจ้าได้ตอบสนองต่อความ โกรธของนานาชาติด้วยภัยทรมานสุดท้ายเจ็ดประการ ซึ่งนี่คือสิ่งที่อ้างว่าเป็น พระพิโรธของพระเจ้า (วิวรณ์ 15:1) (3) เป็นเวลาซึ่งผู้คนที่ตายไปแล้วจะได้ ฟื้นขึ้นมารับการพิพากษา (วิวรณ์ 20:11-15) และ (4) การประทานรางวัล สำหรับผู้รับใช้พระเจ้า บันทึกใน วิวรณ์ บทที่ 21-22 (5) ที่จะทำลายเหล่า ผู้ที่ทำลายแผ่นดินโลก: วิวรณ์ 19:2 กล่าวว่าช่วงเวลาสุดท้าย เมืองบาบิโลน จะถูกพิพากษา เพราะเมืองนี้ได้ทำลายแผ่นดินโลก เมืองบาบิโลนที่ซาตาน พำนักอยู่ พร้อมกับสัตว์แห่งพันธมิตรทั้งสอง และบริวารทั้งมวลจะถูกทำลาย ด้วยไฟ นี่เป็นภาพการลงโทษสุดท้ายใน “สงครามแห่งประวัติศาสตร์” (วิวรณ์ 19:11-20:15)

**คำถามเพื่อการอภิปราย**

`1. ในหลายครั้งเราพบว่าการเทศนาพระกิตติคุณสามารถทำให้เกิด ประสบการณ์ขื่นขม (วิวรณ์ 10:10) ถ้อยคำของเราถูกปฏิเสธ ถูก เยาะเย้ย และตัวเราเองสามารถถูกปฏิเสธ และถูกเยาะเย้ย บาง ครั้งเรื่องเทศนา กระตุ้นผู้คนให้ต่อต้าน มีบุคคลสำคัญในพระคัมภีร์คนใดที่ต้องพบกับการทดสอบเช่นนั้น และเราสามารถ เรียนรู้อะไรจากประสบการณ์ของพวกเขาสำหรับตัวเราเอง`

`2. จงแสดงความเห็นต่อข้อความต่อไปนีี้ “อีกครั้งหนึ่ง และอีก ครั้งหนึ่ง ที่ข้าพเจ้าได้รับการเตือนเรื่องการกำหนดเวลาเจาะจง ว่าพระคริสต์จะเสด็จกลับมาเมื่อไร พระเจ้าจะไม่ทรงประทาน ข่าวสารใดอีกเพื่อจะไม่ให้ผู้รับใช้คนใดใช้เป็นพื้นฐานในการ กำหนดเวลาดังกล่าว เราจะไม่ทราบเวลาเจาะจงเช่นกัน ว่าพระเจ้า จะทรงหลั่งพระวิญญาณบริสุทธิ์ลงมาครั้งใหญ่ หรือพระคริสต์ จะเสด็จกลับมาเมื่อไร” (เอลเลน จี. ไว้ท์, Selected Messages, เล่ม 1, หน้า 188) คุณคิดว่าการเขียนแผนผังลำดับของเหตุการณ์ ของคำพยากรณ์หลัง ปี ค.ศ. 1844 จะมีปัญหาอะไรหรือไม่ และ เราจะป้องกันตนไม่ให้ตกลงไปในหลุมพรางของแผนผังดังกล่าว ได้อย่างไร`