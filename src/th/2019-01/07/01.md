---
title:  แตรทั้งเจ็ด
date:   09/02/2019
---

### อ่านข้อพระคัมภีร์สำหรับบทเรียนสัปดาห์นี้

วิวรณ์ 8:1-13; กันดารวิถี 10:8-10; เอเสเคียล 10:2; วิวรณ์ 10:1-11; ดาเนียล 12:6, 7; วิวรณ์ 11:1-13; เลวีนิติ บทที่ 16

> <p>ข้อควรจำ</p>
> “แต่ในวันเวลาที่มีเสียงแตรจากทูตสวรรค์องค์ที่เจ็ด ที่ กำลังจะเป่าแตรนั้น ความล้ำลึกของพระเจ้าจะเสร็จ สมบูรณ์ เหมือนอย่างที่พระองค์ทรงประกาศแก่บรรดาผู้ เผยพระวจนะซึ่งเป็นผู้รับใช้ของพระองค์” (วิวรณ์ 10:7)

ในฉากของตราดวงที่ห้า เรามองเห็นประชากรของพระเจ้า ผู้ถูกกดขี่ร้องขอพระเมตตาจากพระเจ้า ประชากรเหล่านี้สะท้อน ถึงผู้สัตย์ซื่อต่อพระเจ้าทุกยุคตลอดมา ผู้สัตย์ซื่อเหล่านี้วาดภาพให้เห็นดวง วิญญาณทั้งหลายที่อยู่ใต้แท่นบูชา พวกเขาร้องขอพระเจ้าสำหรับความ ยุติธรรม และการพิสูจน์ว่าพวกเขาไม่ใช่คนผิด พวกเขาร่วมร้องขอเป็นเสียง เดียวกันว่า “ข้าแต่องค์เจ้านาย...อีกนานเท่าใด” (วิวรณ์ 6:10) พลันมีเสียง จากสวรรค์กล่าวหนุนใจให้พวกเขารอจนกว่าวันนั้นจะมาถึง เมื่อพระเจ้าจะ พิพากษาผู้ที่ทำร้ายพวกเขา วิวรณ์ 6:15-17 วาดภาพให้เห็นพระเยซูเสด็จ กลับมายังโลกนี้ และทรงนำเอาการพิพากษามาให้กับผู้ที่ทำร้ายคนที่สัตย์ซื่อ ของพระองค์

ฉากของตราดวงที่ห้าเป็นตัวแทนประสบการณ์แห่งประชากรของ พระเจ้าผู้ได้รับความเจ็บปวดทรมานตลอดประวัติศาสตร์ ตั้งแต่สมัยของ อาเบล จนกระทั่งในที่สุดพระเจ้าจะทรงพิพากษา และแก้แค้นให้กับ “โลหิต ของบรรดาผู้รับใช้ของพระองค์” (วิวรณ์ 19:2) ประชากรของพระเจ้าผู้ได้รับ ความทุกข์เดือดร้อนจะต้องยืนหยัด และเชื่อในพระเจ้า ว่าพระองค์ทรงฟังคำ อธิษฐานของพวกเขา

นิมิตของแตรเจ็ดคันแสดงว่า ตลอดในประวัติศาสตร์ พระเจ้าได้ทรง เข้าแทรกแซงเพื่อพิพากษาเหล่าผู้ข่มเหงทำร้ายประชากรของพระองค์ วัตถุประสงค์ของแตรเจ็ดคันก็เพื่อให้ความมั่นใจแก่ประชากรของพระองค์ว่า สวรรค์ไม่เมินเฉย (indiff erent) ต่อความทุกข์ยากลำบากของพวกเขา