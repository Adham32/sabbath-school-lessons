---
title:  ความขัดแย้งแห่งจักรวาล
date:   31/03/2018
---

### อ่าน ข้อพระคัมภีร์สำาหรับบทเรียนสัปดาห์นี้
เอเสเคียล 28:1, 2, 11-17; ปฐมกาล 3:1-7; วิวรณ์ 12:1-17; โรม 8:31-39; วิวรณ์ 14:12

> <p>ข้อควรจำา</p>
> “พญานาคโกรธแค้นหญิงนั้น มันจึงออกไปทำาสงครามกับพงศ์พันธุ์ของนางที่เหลืออยู่นั้น คือผู้ที่ประพฤติตามพระบัญญัติของพระเจ้าและที่ยึดถือคำาพยานของพระเยซู และมันก็ได้ยืนอยู่ที่หาดทรายชายทะเล” (วิวรณ์ 12:17)

คำาว่าความขัดแย้งนี้ บางครั้งเรียกว่า “สงครามที่ยิ่งใหญ่” นี่เป็นทรรศนะของพระคัมภีร์ที่มีต่อโลกซึ่งก่อรูปบนพื้นฐานความเป็นมาจากเรื่องราวในโลกของเราหรือแม้แต่จักรวาลซึ่งเผยให้เห็นความบาป ความทุกข์ยาก ความตาย อาณาจักรหรือประชาชาติที่รุ่งเรืองขึ้นแล้วล่มสลายของประชาชาติและการประกาศเผยแพร่ไปของพระกิตติคุณ เหตุการณ์เหล่านี้ทั้งหมดอุบัติขึ้นในช่วงวาระสุดท้ายในบริบทของความขัดแย้งของโลกและจักรวาล

สัปดาห์นี้เราจะมองไปยังสถานที่เกิดความรุนแรงบางแห่งที่ความขัดแย้งได้ปะทุขึ้น ซึ่งจะว่าไปมันเริ่มต้นอย่างลึกลับในดวงใจของผู้มีร่างกายงดงาม สมบูรณ์ ซึ่งมีชื่อว่า “ลูซีเฟอร์” เป็นผู้นำา “การคิดกบฏ” จากสวรรค์ลงมาสู่โลกพร้อมกับเหล่าทูตสวรรค์บริวารผู้สมบูรณ์อื่นๆที่ล้มลง และผู้ล้มลงในโลกคืออาดัมและเอวาจากสอง “แกนนำา” การล้มลงของลูซีเฟอร์ และต่อมาคือบรรพบุรุษคู่แรกของเรา การต่อสู้ขับเคี่ยวยิ่งใหญ่ได้เริ่มต้นขึ้น และมีความรุนแรงตั้งแต่นั้นมา เราแต่ละคนเป็นส่วนหนึ่งของฉากละครการต่อสู้ขับเคี่ยวในโลกและจักรวาล

ข่าวดีคือวันหนึ่งการขัดแย้งต่อสู้นี้ไม่เพียงจะจบลง แต่จะสิ้นสุดลงในชัยชนะของพระคริสต์เหนือซาตานอย่างสิ้นเชิง และข่าวดียิ่งกว่านี้เป็นไปได้อย่างเบ็ดเสร็จเพราะสิ่งที่พระคริสต์ได้ทำาบนกางเขน เราทั้งหลายสามารถแบ่งปันในชัยชนะนี้และการมีส่วนในชัยชนะนั้น พระเจ้าทรงเรียกเราให้มีความเชื่อและการเชื่อฟังตั้งแต่บัดนี้ในขณะที่เรากำาลังรอการเสด็จกลับของพระเยซู
