---
title: 'Ježíšův Lék Na Lidský Nepokoj'
date: 15/07/2021
---

> <p></p>
> 1„Vaše srdce ať se nechvěje úzkostí! Věříte v Boha, věřte i ve mne. 2V domě mého Otce je mnoho příbytků; kdyby tomu tak nebylo, řekl bych vám to. Jdu, abych vám připravil místo. 3A odejdu-li, abych vám připravil místo, opět přijdu a vezmu vás k sobě, abyste i vy byli, kde jsem já. 4A cestu, kam jdu, znáte.“ 5Řekne mu Tomáš: „Pane, nevíme, kam jdeš. Jak bychom mohli znát cestu?“ 6Ježíš mu odpověděl: „Já jsem ta cesta, pravda i život. Nikdo nepřichází k Otci než skrze mne.“ (J 14,1–6)

> <p></p>
> Vraťte se, synové odpadlí, já vaše odpadlictví vyléčím. „Zde jsme, přišli jsme k tobě, neboť ty jsi Hospodin, náš Bůh.“ (Jr 3,22)

**Osobní studium**

`Uvažuj o úvodním textu (J 14,1–6) v souvislosti s tvým vlastním neklidem. Co může člověk udělat, aby překonal rozpolcenost, sobectví, nezdravou ctižádost a pokrytectví? Jak může najít skutečný odpočinek a pokoj?`

K překonání neklidu je nutné se vždy soustředit na Ježíše. On je Cesta, Pravda a Život. Jestliže bezcílně bloudíme pouští našeho médii naplněného světa, on zná správný směr. Jako nebeský Zákonodárce je on sám zosobněním pravdy a jeho Duch nás povede do celé pravdy (J 16,13). Když jsme zranění, unavení, vyčerpaní, nemocní a znechucení, on je Život – a ne ledajaký. Ježíš zaslibuje život „v hojnosti“, „v plnosti“ (J 10,10; B21). Součástí jeho nabídky je nejen věčný život a věčný domov, ale i zcela odlišná kvalita života zde na zemi. Náš Stvořitel je připraven změnit a obohatit náš život už tady a teď.

Ježíšova slova: „Vaše srdce ať se nechvěje úzkostí!“ nás vybízejí, abychom žili v očekávání něčeho dobrého. Když se cítíme na dně, on je schopen nás pozvednout. Když zápasíme s temnotou a hříchem, on nejen začne, ale také v nás i dokončí své dobré dílo (Fp 1,6).

Ať je situace kolem jakkoli náročná, zaměř svůj pohled na zaslíbení, která jsme obdrželi v Ježíši. On pro nás připravuje „místo“, kde už nikdy nebude bolest, neklid a utrpení. Tuto naději jsme dostali v Ježíši Kristu. Je to nabídka, kterou dostává každý z nás, bez ohledu na náš původ a na naše dosavadní zápasy a selhání.

Základem je přijít k Bohu v naší slabosti, s našimi zraněními a trápením, v naší zkaženosti. Můžeme mít jistotu, že on nás přijímá přes to všechno – nebo právě proto. V tom je podstata milosti. Můžeme věřit, že pokud ji vírou přijímáme, dostáváme ji v plnosti.

`Uvažuj o textu Jr 3,22. Jakou výzvu adresoval Bůh Izraelcům? Jak se tato výzva týká tebe dnes? Jak na ni můžeš odpovědět?`

**Aplikace**

`Ježíš říká: „A odejdu-li, abych vám připravil místo, opět přijdu a vezmu vás k sobě, abyste i vy byli, kde jsem já“ (J 14,3). Co tato slova mluví o důležitosti druhého příchodu? Proč má pro nás zaslíbení o druhém příchodu takovou cenu? Jak ho vnímáš v souvislosti s otázkou smrti, trápení a bolesti?`

---

#### Další čtení: Vybrané citace od Ellen Whiteové

"Žít jen pro sebe znamená zahynout. Hrabivost a touha jen po vlastním prospěchu odděluje člověka od života. Satan člověka vede k touze něco získat, něco si přivlastnit. Naproti tomu Pán Ježíš nás vede k dávání, k obětování sebe ve prospěch druhých. „A to je to svědectví: Bůh nám dal věčný život, a ten život je v jeho Synu. Kdo má Syna, má život; kdo nemá Syna Božího, nemá život.“ 1. Janův 5,11.12. {PM 129.4}

Proto Ježíš Kristus řekl: „Mějte se na pozoru před každou chamtivostí, neboť i když člověk má nadbytek, není jeho život zajištěn tím, co má.“ Lukáš 12,15. {PM 129.5}"

"Pokorné a zlomené srdce, naplněné pravou lítostí, ocení lásku Boží a cenu oběti na Golgotě. Jako syn přiznává milujícímu otci svou vinu, tak kajícník přináší všechny své hříchy před Boha. Je psáno: „Jestliže vyznáváme své hříchy, on je tak věrný a spravedlivý, že nám hříchy odpouští a očišťuje nás od každé nepravosti“ 1. Janův 1,9. {CK 30.1}

Zaslíbení Boží zní: „Budete mě hledat a naleznete mě, když se mne budete dotazovat celým srdcem“ Jeremjáš 29,13. {CK 31.1}"

Přebývá-li v srdci Kristus, je člověk tak naplněn jeho láskou a radostí z jeho společenství, že se mu odevzdává docela. Při rozjímání o Kristu zapomínáme na sebe. Láska k Ježíši se stane pohnutkou činnosti. Ti, kdo pocítili bezmeznou lásku Boží, se neptají, co stačí ke splnění požadavků Božích; nespokojují se s nejnižším stupněm, nýbrž usilují o dokonalé plnění vůle svého Vykupitele. {CK 32.2}